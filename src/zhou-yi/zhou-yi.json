{
  "guas": [
    {
      "name": "乾",
      "serial": 1,
      "code": "111111",
      "codeNumber": 63,
      "sentence": "乾，元、亨、利、貞。",
      "tuan": "大哉乾元，萬物資始，乃統天。\n雲行雨施，品物流形。\n大明終始，六位時成，時乘六龍以御天。\n乾道變化，各正性命，保合大和一作太和，乃利貞。\n首出庶物，萬國咸寧。",
      "xiang": "天行健，\n君子以自強不息。",
      "yaos": {
        "1": {
          "sentence": "潛龍，勿用。",
          "xiang": "潛龍勿用，陽在下也。"
        },
        "2": {
          "sentence": "見龍在田，利見大人。",
          "xiang": "見龍在田，德施普也。"
        },
        "3": {
          "sentence": "君子終日乾乾，夕惕若，厲，无咎。",
          "xiang": "終日乾乾，反復道也。"
        },
        "4": {
          "sentence": "或躍在淵，无咎。",
          "xiang": "或躍在淵，進无咎也。"
        },
        "5": {
          "sentence": "飛龍在天，利見大人。",
          "xiang": "飛龍在天，大人造也。"
        },
        "6": {
          "sentence": "亢龍，有悔。",
          "xiang": "亢龍有悔，盈不可久也。"
        },
        "7": {
          "sentence": "見羣龍无首，吉。",
          "xiang": "用九，天德不可為首也。"
        }
      },
      "wenyan": "元者，善之長也。\n  亨者，嘉之會也。\n  利者，義之和也。\n  貞者，事之幹也。\n  君子體仁足以長人，嘉會足以合禮，利物足以和義，貞固足以幹事。\n  君子行此四德者，故曰：「乾，元、亨、利、貞。」\n\n初九曰：\n  「潛龍，勿用。」何謂也？\n  子曰：「\n    龍德而隱者也。\n    不易乎世，不成乎名，遯世无悶，不見是而无悶，樂則行之，憂則違之，確乎其不可拔，潛龍也。\n  」\n九二曰：\n  「見龍在田，利見大人。」何謂也？\n  子曰：「\n    龍德而正中者也。\n    庸言之信，庸行之謹；閑邪存其誠，善世而不伐，德博而化。\n    易曰：『見龍在田，利見大人。』君德也。\n  」\n九三曰：\n  「君子終日乾乾，夕惕若，厲，无咎。」何謂也？\n  子曰：「\n    君子進德脩業。\n    忠信，所以進德也；脩辭立其誠，所以居業也。\n    知至至之，可與幾也。\n    知終終之，可與存義也。\n    是故居上位而不驕，在下位而不憂，故乾乾因其時而惕，雖危无咎矣。\n  」\n九四曰：\n  「或躍在淵，无咎。」何謂也？\n  子曰：「\n    上下无常，非為邪也。\n    進退无恒，非離羣也。\n    君子進德脩業，欲及時也。\n    故无咎。\n  」\n九五曰：\n  「飛龍在天，利見大人。」何謂也？\n  子曰：「\n    同聲相應，同氣相求；\n    水流濕，火就燥，雲從龍，風從虎；\n    聖人作而萬物覩；\n    本乎天者親上，本乎地者親下，則各從其類也。\n  」\n上九曰：\n  「亢龍，有悔。」何謂也？\n  子曰：「\n    貴而无位，高而无民，賢人在下位而无輔，是以動而有悔也。\n  」\n\n「潛龍，勿用。」下也。\n「見龍在田」，時舍也。\n「終日乾乾」，行事也。\n「或躍在淵」，自試也。\n「飛龍在天」，上治也。\n「亢龍，有悔。」窮之災也。\n「乾元用九」，天下治也。\n\n「潛龍，勿用。」陽氣潛藏。\n「見龍在田」，天下文明。\n「終日乾乾」，與時偕行。\n「或躍在淵」，乾道乃革。\n「飛龍在天」，乃位乎天德。\n「亢龍有悔」，與時偕極。\n「乾元用九」，乃見天則。\n\n乾元者，始而亨者也。\n利貞者，性情也。\n乾始能以美利利天下，不言所利，大矣哉！\n大哉乾乎，剛健中正，純粹精也。\n六爻發揮，旁通情也。\n時乘六龍，以御天也。雲行雨施，天下平也。\n\n君子以成德為行，日可見之行也。\n潛之為言也，隱而未見，行而未成，\n是以君子弗用也。\n\n君子學以聚之，問以辯之，寬以居之，仁以行之，易曰，「見龍在田，利見大人。」君德也。\n\n九三，\n重剛而不中，上不在天，下不在田；\n故乾乾因其時而惕，雖危，无咎矣。\n\n九四，\n重剛而不中，上不在天，下不在田，中不在人，故或之。\n或之者，疑之也，故无咎。\n\n夫大人者，與天地合其德，與日月合其明，與四時合其序，與鬼神合其吉凶；\n先天而天弗違，後天而奉天時，天且弗違，而況於人乎？況於鬼神乎？\n\n亢之為言也，知進而不知退，知存而不知亡，知得而不知喪；\n其唯聖人乎！知進退存亡而不失其正者，其唯聖人乎！"
    },
    {
      "name": "坤",
      "serial": 2,
      "code": "000000",
      "codeNumber": 0,
      "sentence": "坤，元亨。\n利牝馬之貞。\n君子有攸往，先迷後得主，利。\n西南得朋，東北喪朋。\n安貞吉。",
      "tuan": "至哉坤元，萬物資生，乃順承天。\n坤厚載物，德合无疆；\n含弘光大，品物咸亨。\n牝馬地類，行地无疆。\n柔順利貞，君子攸行。\n先迷失道，後順得常。\n西南得朋，乃與類行，東北喪朋，乃終有慶。\n安貞之吉，應地无疆。",
      "xiang": "地勢坤，\n君子以厚德載物。",
      "yaos": {
        "1": {
          "sentence": "履霜，堅冰至。",
          "xiang": "履霜堅冰，陰始凝也。馴致其道，至堅冰也。"
        },
        "2": {
          "sentence": "直方大，不習无不利。",
          "xiang": "六二之動，直以方也。不習无不利，地道光也。"
        },
        "3": {
          "sentence": "含章，可貞。或從王事，无成有終。",
          "xiang": "含章可貞，以時發也。或從王事，知光大也。"
        },
        "4": {
          "sentence": "括囊，无咎无譽。",
          "xiang": "括囊无咎，慎不害也。"
        },
        "5": {
          "sentence": "黃裳，元吉。",
          "xiang": "黃裳元吉，文在中也。"
        },
        "6": {
          "sentence": "龍戰于野，其血玄黃。",
          "xiang": "龍戰于野，其道窮也。"
        },
        "7": {
          "sentence": "利永貞。",
          "xiang": "用六永貞，以大終也。"
        }
      },
      "wenyan": "坤至柔而動也剛，至靜而德方。\n  後得主而有常，含萬物而化光。\n  坤道其順乎！承天而時行。\n\n積善之家，必有餘慶；積不善之家，必有餘殃。\n臣弒其君，子弒其父，非一朝一夕之故，其所由來者漸矣。\n由辯之不早辯也。\n易曰：「履霜，堅冰至。」蓋言順也。\n\n直其正也，方其義也。\n君子敬以直內，義以方外，敬義立而德不孤。\n「直方大，不習无不利。」則不疑其所行也。\n\n陰雖有美，含之。\n以從王事，弗敢成也。\n地道也，妻道也，臣道也。\n地道无成，而代有終也。\n\n天地變化，草木蕃；\n天地閉，賢人隱。\n易曰：「括囊，无咎，无譽。」蓋言謹也。\n\n君子黃中通理，正位居體，美在其中，而暢於四支，發於事業，美之至也。\n\n陰疑於陽必戰，為其嫌於无陽也，故稱龍焉。\n猶未離其類也，故稱血焉。\n夫玄黃者，天地之雜也。天玄而地黃。"
    },
    {
      "name": "屯",
      "serial": 3,
      "code": "100010",
      "codeNumber": 34,
      "sentence": "屯，元亨，利貞。\n勿用有攸往，利建侯。",
      "tuan": "屯，剛柔始交而難生，動乎險中，大亨貞。\n雷雨之動滿盈，天造草昧，宜建侯而不寧。",
      "xiang": "雲雷，屯；\n君子以經綸。",
      "yaos": {
        "1": {
          "sentence": "磐桓，利居貞，利建侯。",
          "xiang": "雖磐桓，志行正也。以貴下賤，大得民也。"
        },
        "2": {
          "sentence": "屯如邅如，乘馬班如，匪寇婚媾，女子貞不字，十年乃字。",
          "xiang": "六二之難，乘剛也。十年乃字，反常也。"
        },
        "3": {
          "sentence": "即鹿无虞，惟入于林中，君子幾不如舍，往吝。",
          "xiang": "即鹿无虞，以從禽也。君子舍之，往吝窮也。"
        },
        "4": {
          "sentence": "乘馬班如，求婚媾，往，吉无不利。",
          "xiang": "求而往，明也。"
        },
        "5": {
          "sentence": "屯其膏；小貞吉，大貞凶。",
          "xiang": "屯其膏，施未光也。"
        },
        "6": {
          "sentence": "乘馬班如，泣血漣如。",
          "xiang": "泣血漣如，何可長也。"
        }
      }
    },
    {
      "name": "蒙",
      "serial": 4,
      "code": "010001",
      "codeNumber": 17,
      "sentence": "蒙，亨。\n匪我求童蒙，童蒙求我。\n初筮告，再三瀆，瀆則不告。\n利貞。",
      "tuan": "蒙，山下有險，險而止，蒙。\n蒙亨，以亨行，時中也。\n匪我求童蒙，童蒙求我，志應也。\n初筮告，以剛中也。\n再三瀆，瀆則不告，瀆蒙也。\n蒙以養正，聖功也。",
      "xiang": "山下出泉，蒙；\n君子以果行育德。",
      "yaos": {
        "1": {
          "sentence": "發蒙，利用刑人，用說桎梏，以往吝。",
          "xiang": "利用刑人，以正法也。"
        },
        "2": {
          "sentence": "包蒙吉，納婦吉，子克家。",
          "xiang": "子克家，剛柔節也。"
        },
        "3": {
          "sentence": "勿用取女，見金夫，不有躬，无攸利。",
          "xiang": "勿用取女，行不順也。"
        },
        "4": {
          "sentence": "困蒙，吝。",
          "xiang": "困蒙之吝，獨遠實也。"
        },
        "5": {
          "sentence": "童蒙，吉。",
          "xiang": "童蒙之吉，順以巽也。"
        },
        "6": {
          "sentence": "擊蒙，不利為寇，利禦寇。",
          "xiang": "利用禦寇，上下順也。"
        }
      }
    },
    {
      "name": "需",
      "serial": 5,
      "code": "111010",
      "codeNumber": 58,
      "sentence": "需，有孚，光亨，貞吉。\n利涉大川。",
      "tuan": "需，須也，險在前也；\n剛健而不陷，其義不困窮矣。\n需，有孚，光亨，貞吉，位乎天位，以正中也。\n利涉大川，往有功也。",
      "xiang": "雲上於天，需；\n君子以飲食宴樂。",
      "yaos": {
        "1": {
          "sentence": "需于郊，利用恆，无咎。",
          "xiang": "需于郊，不犯難行也。利用恆，无咎，未失常也。"
        },
        "2": {
          "sentence": "需于沙，小有言，終吉。",
          "xiang": "需于沙，衍在中也。雖小有言，以終吉也。"
        },
        "3": {
          "sentence": "需于泥，致寇至。",
          "xiang": "需于泥，災在外也。自我致寇，敬慎不敗也。"
        },
        "4": {
          "sentence": "需于血，出自穴。",
          "xiang": "需于血，順以聽也。"
        },
        "5": {
          "sentence": "需于酒食，貞吉。",
          "xiang": "酒食，貞吉，以中正也。"
        },
        "6": {
          "sentence": "入于穴，有不速之客三人來，敬之終吉。",
          "xiang": "不速之客來，敬之終吉。雖不當位，未大失也。"
        }
      }
    },
    {
      "name": "訟",
      "serial": 6,
      "code": "010111",
      "codeNumber": 23,
      "sentence": "訟，有孚，窒，惕，中吉，終凶。\n利見大人，不利涉大川。",
      "tuan": "訟，上剛下險，險而健，訟。\n訟，有孚，窒，惕，中吉，剛來而得中也。\n終凶，訟不可成也。\n利見大人，尚中正也。\n不利涉大川，入于淵也。",
      "xiang": "天與水違行，訟；\n君子以作事謀始。",
      "yaos": {
        "1": {
          "sentence": "不永所事，小有言，終吉。",
          "xiang": "不永所事，訟不可長也。雖小有言，其辯明也。"
        },
        "2": {
          "sentence": "不克訟，歸而逋，其邑人三百戶无眚。",
          "xiang": "不克訟，歸逋竄也。自下訟上，患至掇也。"
        },
        "3": {
          "sentence": "食舊德，貞厲，終吉。或從王事，无成。",
          "xiang": "食舊德，從上吉也。"
        },
        "4": {
          "sentence": "不克訟，復即命渝，安貞吉。",
          "xiang": "復即命渝，安貞，不失也。"
        },
        "5": {
          "sentence": "訟，元吉。",
          "xiang": "訟，元吉，以中正也。"
        },
        "6": {
          "sentence": "或錫之鞶帶，終朝三褫之。",
          "xiang": "以訟受服，亦不足敬也。"
        }
      }
    },
    {
      "name": "師",
      "serial": 7,
      "code": "010000",
      "codeNumber": 16,
      "sentence": "師，貞丈人吉，无咎。",
      "tuan": "師，眾也。\n貞，正也。\n能以眾正，可以王矣。\n剛中而應，行險而順，以此毒天下，而民從之，吉又何咎矣。",
      "xiang": "地中有水，師；\n君子以容民畜衆。",
      "yaos": {
        "1": {
          "sentence": "師出以律，否臧，凶。",
          "xiang": "師出以律；失律，凶也。"
        },
        "2": {
          "sentence": "在師中吉，无咎；王三錫命。",
          "xiang": "在師中吉，承天寵也。王三錫命，懷萬邦也。"
        },
        "3": {
          "sentence": "師或輿尸，凶。",
          "xiang": "師或輿尸，大无功也。"
        },
        "4": {
          "sentence": "師左次，无咎。",
          "xiang": "左次无咎，未失常也。"
        },
        "5": {
          "sentence": "田有禽，利執言，无咎。長子帥師，弟子輿尸，貞凶。",
          "xiang": "長子帥師，以中行也。弟子輿尸，使不當也。"
        },
        "6": {
          "sentence": "大君有命，開國承家，小人勿用。",
          "xiang": "大君有命，以正功也。小人勿用，必亂邦也。"
        }
      }
    },
    {
      "name": "比",
      "serial": 8,
      "code": "000010",
      "codeNumber": 2,
      "sentence": "比，吉。\n原筮元永貞，无咎。\n不寧方來，後夫凶。",
      "tuan": "比，吉也。\n比，輔也，下順從也。\n原筮，元永貞，无咎，以剛中也。\n不寧方來，上下應也。\n後夫凶，其道窮也。",
      "xiang": "地上有水，比；\n先王以建萬國，親諸侯。",
      "yaos": {
        "1": {
          "sentence": "有孚，比之，无咎。有孚盈缶，終來有它，吉。",
          "xiang": "比之初六，有它吉也。"
        },
        "2": {
          "sentence": "比之自內，貞吉。",
          "xiang": "比之自內，不自失也。"
        },
        "3": {
          "sentence": "比之匪人。",
          "xiang": "比之匪人，不亦傷乎！"
        },
        "4": {
          "sentence": "外比之，貞吉。",
          "xiang": "外比於賢，以從上也。"
        },
        "5": {
          "sentence": "顯比。王用三驅，失前禽，邑人不誡，吉。",
          "xiang": "顯比之吉，位正中也。舍逆取順，失前禽也。邑人不誡，上使中也。"
        },
        "6": {
          "sentence": "比之无首，凶。",
          "xiang": "比之无首，无所終也。"
        }
      }
    },
    {
      "name": "小畜",
      "serial": 9,
      "code": "111011",
      "codeNumber": 59,
      "sentence": "小畜，亨。\n密雲不雨，自我西郊。",
      "tuan": "小畜，柔得位而上下應之，曰小畜。\n健而巽，剛中而志行，乃亨。\n密雲不雨，尚往也。\n自我西郊，施未行也。",
      "xiang": "風行天上，小畜，\n君子以懿文德。",
      "yaos": {
        "1": {
          "sentence": "復自道，何其咎，吉。",
          "xiang": "復自道，其義吉也。"
        },
        "2": {
          "sentence": "牽復，吉。",
          "xiang": "牽復在中，亦不自失也。"
        },
        "3": {
          "sentence": "輿說輻，夫妻反目。",
          "xiang": "夫妻反目，不能正室也。"
        },
        "4": {
          "sentence": "有孚，血去惕出，无咎。",
          "xiang": "有孚。惕出。上合志也。"
        },
        "5": {
          "sentence": "有孚攣如，富以其鄰。",
          "xiang": "有孚攣如，不獨富也。"
        },
        "6": {
          "sentence": "既雨既處，尚德載，婦貞厲，月幾望，君子征凶。",
          "xiang": "既雨既處，德積載也。君子征凶，有所疑也。"
        }
      }
    },
    {
      "name": "履",
      "serial": 10,
      "code": "110111",
      "codeNumber": 55,
      "sentence": "履虎尾，不咥人，亨。",
      "tuan": "履，柔履剛也。\n說而應乎乾，是以履虎尾，不咥人，亨。\n剛中正，履帝位而不疚，光明也。",
      "xiang": "上天下澤，履；\n君子以辯上下，定民志。",
      "yaos": {
        "1": {
          "sentence": "素履，往无咎。",
          "xiang": "素履之往，獨行願也。"
        },
        "2": {
          "sentence": "履道坦坦，幽人貞吉。",
          "xiang": "幽人貞吉，中不自亂也。"
        },
        "3": {
          "sentence": "眇能視，跛能履，履虎尾，咥人，凶。武人為于大君。",
          "xiang": "眇能視，不足以有明也。跛能履，不足以與行也。咥人之凶，位不當也。武人為于大君，志剛也。"
        },
        "4": {
          "sentence": "履虎尾，愬愬終吉。",
          "xiang": "愬愬終吉，志行也。"
        },
        "5": {
          "sentence": "夬履，貞厲。",
          "xiang": "夬履貞厲，位正當也。"
        },
        "6": {
          "sentence": "視履考祥，其旋元吉。",
          "xiang": "元吉在上，大有慶也。"
        }
      }
    },
    {
      "name": "泰",
      "serial": 11,
      "code": "111000",
      "codeNumber": 56,
      "sentence": "泰，小往大來，吉亨。",
      "tuan": "泰，小往大來，吉亨。\n則是天地交而萬物通也，上下交而其志同也。\n內陽而外陰，內健而外順，內君子而外小人，君子道長，小人道消也。",
      "xiang": "天地交，泰；\n后以財成天地之道，輔相天地之宜，以左右民。",
      "yaos": {
        "1": {
          "sentence": "拔茅茹以其彙，征吉。",
          "xiang": "拔茅征吉，志在外也。"
        },
        "2": {
          "sentence": "包荒。用馮河，不遐遺；朋亡。得尚于中行。",
          "xiang": "包荒，得尚于中行，以光大也。"
        },
        "3": {
          "sentence": "无平不陂，无往不復，艱貞无咎。勿恤其孚，于食有福。",
          "xiang": "无往不復，天地際也。"
        },
        "4": {
          "sentence": "翩翩，不富以其鄰；不戒以孚。",
          "xiang": "翩翩不富，皆失實也。不戒以孚，中心願也。"
        },
        "5": {
          "sentence": "帝乙歸妹，以祉，元吉。",
          "xiang": "以祉，元吉。中以行願也。"
        },
        "6": {
          "sentence": "城復于隍，勿用師，自邑告命，貞吝。",
          "xiang": "城復于隍，其命亂也。"
        }
      }
    },
    {
      "name": "否",
      "serial": 12,
      "code": "000111",
      "codeNumber": 7,
      "sentence": "否之匪人，不利君子貞，大往小來。",
      "tuan": "否之匪人，不利君子貞，大往小來。\n則是天地不交而萬物不通也，上下不交而天下无邦也。\n內陰而外陽，內柔而外剛，內小人而外君子，小人道長，君子道消也。",
      "xiang": "天地不交，否；\n君子以儉德辟難，不可榮以祿。",
      "yaos": {
        "1": {
          "sentence": "拔茅茹以其彙，貞吉。亨。",
          "xiang": "拔茅貞吉，志在君也。"
        },
        "2": {
          "sentence": "包承，小人吉，大人否。亨。",
          "xiang": "大人否，亨。不亂羣也。"
        },
        "3": {
          "sentence": "包羞。",
          "xiang": "包羞，位不當也。"
        },
        "4": {
          "sentence": "有命，无咎，疇離祉。",
          "xiang": "有命无咎，志行也。"
        },
        "5": {
          "sentence": "休否，大人吉。其亡其亡，繫于苞桑。",
          "xiang": "大人之吉，位正當也。"
        },
        "6": {
          "sentence": "傾否，先否後喜。",
          "xiang": "否終則傾，何可長也。"
        }
      }
    },
    {
      "name": "同人",
      "serial": 13,
      "code": "101111",
      "codeNumber": 47,
      "sentence": "同人于野，亨。\n利涉大川，利君子貞。",
      "tuan": "同人，柔得位得中，而應乎乾，曰同人。\n同人曰，同人于野，亨。\n利涉大川，乾行也。\n文明以健，中正而應，君子正也。\n唯君子為能通天下之志。",
      "xiang": "天與火，同人；\n君子以類族辨物。",
      "yaos": {
        "1": {
          "sentence": "同人于門，無咎。",
          "xiang": "出門同人，又誰咎也。"
        },
        "2": {
          "sentence": "同人于宗，吝。",
          "xiang": "同人于宗，吝道也。"
        },
        "3": {
          "sentence": "伏戎于莽，升其高陵，三歲不興。",
          "xiang": "伏戎于莽，敵剛也。三歲不興，安行也。"
        },
        "4": {
          "sentence": "乘其墉，弗克，攻吉。",
          "xiang": "乘其墉，義弗克也，其吉，則困而反則也。"
        },
        "5": {
          "sentence": "同人，先號啕而后笑。大師克相遇。",
          "xiang": "同人之先，以中直也。大師相遇，言相克也。"
        },
        "6": {
          "sentence": "同人于郊，無悔。",
          "xiang": "同人于郊，志未得也。"
        }
      }
    },
    {
      "name": "大有",
      "serial": 14,
      "code": "111101",
      "codeNumber": 61,
      "sentence": "大有，元亨。",
      "tuan": "大有，柔得尊位，大中而上下應之，曰大有。\n其德剛健而文明，應乎天而時行，是以元亨。",
      "xiang": "火在天上，大有；\n君子以竭惡揚善，順天休命。",
      "yaos": {
        "1": {
          "sentence": "无交害，匪咎，艱則无咎。",
          "xiang": "大有初九，无交害也。"
        },
        "2": {
          "sentence": "大車以載，有攸往，无咎。",
          "xiang": "大車以載，積中不敗也。"
        },
        "3": {
          "sentence": "公用亨于天子，小人弗克。",
          "xiang": "公用亨于天子，小人害也。"
        },
        "4": {
          "sentence": "匪其彭，无咎。",
          "xiang": "匪其彭，无咎；明辨晰也。"
        },
        "5": {
          "sentence": "厥孚交如，威如；吉。",
          "xiang": "厥孚交如，信以發志也。威如之吉，易而无備也。"
        },
        "6": {
          "sentence": "自天佑之，吉无不利。",
          "xiang": "大有上吉，自天佑也。"
        }
      }
    },
    {
      "name": "謙",
      "serial": 15,
      "code": "001000",
      "codeNumber": 8,
      "sentence": "謙，亨，君子有終。",
      "tuan": "謙，亨，天道下濟而光明，地道卑而上行。\n天道虧盈而益謙，地道變盈而流謙，鬼神害盈而福謙，人道惡盈而好謙。\n謙尊而光，卑而不可逾，君子之終也。",
      "xiang": "地中有山，謙；\n君子以裒多益寡，稱物平施。",
      "yaos": {
        "1": {
          "sentence": "謙謙君子，用涉大川，吉。",
          "xiang": "謙謙君子，卑以自牧也。"
        },
        "2": {
          "sentence": "鳴謙，貞吉。",
          "xiang": "鳴謙貞吉，中心得也。"
        },
        "3": {
          "sentence": "勞謙君子，有終吉。",
          "xiang": "勞謙君子，萬民服也。"
        },
        "4": {
          "sentence": "无不利，撝謙。",
          "xiang": "无不利撝謙；不違則也。"
        },
        "5": {
          "sentence": "不富，以其鄰，利用侵伐，无不利。",
          "xiang": "利用侵伐，征不服也。"
        },
        "6": {
          "sentence": "鳴謙，利用行師，征邑國。",
          "xiang": "鳴謙，志未得也。可用行師，征邑國也。"
        }
      }
    },
    {
      "name": "豫",
      "serial": 16,
      "code": "000100",
      "codeNumber": 4,
      "sentence": "豫，利建侯行師。",
      "tuan": "豫，剛應而志行，順以動，豫。\n豫，順以動，故天地如之，而況建侯行師乎？\n天地以順動，故日月不過，而四時不忒；\n聖人以順動，則刑罰清而民服。\n豫之時義大矣哉！",
      "xiang": "雷出地奮，豫。\n先王以作樂崇德，殷荐之上帝，以配祖考。",
      "yaos": {
        "1": {
          "sentence": "鳴豫，凶。",
          "xiang": "初六鳴豫，志窮凶也。"
        },
        "2": {
          "sentence": "介于石，不終日，貞吉。",
          "xiang": "不終日，貞吉；以中正也。"
        },
        "3": {
          "sentence": "盱豫，悔。遲有悔。",
          "xiang": "盱豫有悔，位不當也。"
        },
        "4": {
          "sentence": "由豫，大有得。勿疑。朋盍簪。",
          "xiang": "由豫，大有得；志大行也。"
        },
        "5": {
          "sentence": "貞疾，恆不死。",
          "xiang": "六五貞疾，乘剛也。恆不死，中未亡也。"
        },
        "6": {
          "sentence": "冥豫，成有渝，无咎。",
          "xiang": "冥豫在上，何可長也。"
        }
      }
    },
    {
      "name": "隨",
      "serial": 17,
      "code": "100110",
      "codeNumber": 38,
      "sentence": "隨，元亨，利貞，无咎。",
      "tuan": "隨，剛來而下柔，動而說，隨。\n大亨貞，无咎，而天下隨時，隨之時義大矣哉！",
      "xiang": "澤中有雷，隨；\n君子以嚮晦入宴息。",
      "yaos": {
        "1": {
          "sentence": "官有渝，貞吉。出門交有功。",
          "xiang": "官有渝，從正吉也。出門交有功，不失也。"
        },
        "2": {
          "sentence": "系小子，失丈夫。",
          "xiang": "系小子，弗兼與也。"
        },
        "3": {
          "sentence": "系丈夫，失小子。隨有求得，利居貞。",
          "xiang": "系丈夫，志舍下也。"
        },
        "4": {
          "sentence": "隨有獲，貞凶。有孚在道，以明，何咎。",
          "xiang": "隨有獲，其義凶也。有孚在道，明功也。"
        },
        "5": {
          "sentence": "孚于嘉，吉。",
          "xiang": "孚于嘉，吉；位正中也。"
        },
        "6": {
          "sentence": "拘系之，乃從維之。王用亨于西山。",
          "xiang": "拘系之，上窮也。"
        }
      }
    },
    {
      "name": "蠱",
      "serial": 18,
      "code": "011001",
      "codeNumber": 25,
      "sentence": "蠱，元亨，利涉大川。\n先甲三日，後甲三日。",
      "tuan": "蠱，剛上而柔下，巽而止，蠱。\n蠱，元亨，而天下治也。\n利涉大川，往有事也。\n先甲三日，後甲三日，終則有始，天行也。",
      "xiang": "山下有風，蠱；\n君子以振民育德。",
      "yaos": {
        "1": {
          "sentence": "幹父之蠱，有子考，无咎，厲終吉。",
          "xiang": "幹父之蠱，意承考也。"
        },
        "2": {
          "sentence": "幹母之蠱，不可貞。",
          "xiang": "幹母之蠱，得中道也。"
        },
        "3": {
          "sentence": "幹父之蠱，小有悔，无大咎。",
          "xiang": "幹父之蠱，終无咎也。"
        },
        "4": {
          "sentence": "裕父之蠱，往見吝。",
          "xiang": "裕父之蠱，往未得也。"
        },
        "5": {
          "sentence": "幹父之蠱，用譽。",
          "xiang": "幹父用譽，承以德也。"
        },
        "6": {
          "sentence": "不事王侯，高尚其事。",
          "xiang": "不事王侯，志可則也。"
        }
      }
    },
    {
      "name": "臨",
      "serial": 19,
      "code": "110001",
      "codeNumber": 49,
      "sentence": "臨，元亨，利貞。\n至于八月有凶。",
      "tuan": "臨，剛浸而長。\n說而順，剛中而應，大亨以正，天之道也。\n至于八月有凶，消不久也。",
      "xiang": "澤上有地，臨；\n君子以教思无窮，容保民无疆。",
      "yaos": {
        "1": {
          "sentence": "咸臨，貞吉。",
          "xiang": "咸臨貞吉，志行正也。"
        },
        "2": {
          "sentence": "咸臨，吉无不利。",
          "xiang": "咸臨，吉无不利；未順命也。"
        },
        "3": {
          "sentence": "甘臨，无攸利。既憂之，无咎。",
          "xiang": "甘臨，位不當也。既憂之，咎不長也。"
        },
        "4": {
          "sentence": "至臨，无咎。",
          "xiang": "至臨无咎，位當也。"
        },
        "5": {
          "sentence": "知臨，大君之宜，吉。",
          "xiang": "大君之宜，行中之謂也。"
        },
        "6": {
          "sentence": "敦臨，吉无咎。",
          "xiang": "敦臨之吉，志在內也。"
        }
      }
    },
    {
      "name": "觀",
      "serial": 20,
      "code": "000011",
      "codeNumber": 3,
      "sentence": "觀，盥而不荐，有孚顒若。",
      "tuan": "大觀在上，順而巽，中正以觀天下。\n觀，盥而不荐，有孚顒若，下觀而化也。\n觀天之神道，而四時不忒，聖人以神道設教，而天下服矣。",
      "xiang": "風行地上，觀；\n先王以省方，觀民設教。",
      "yaos": {
        "1": {
          "sentence": "童觀，小人无咎，君子吝。",
          "xiang": "初六童觀，小人道也。"
        },
        "2": {
          "sentence": "窺觀，利女貞。",
          "xiang": "窺觀女貞，亦可丑也。"
        },
        "3": {
          "sentence": "觀我生，進退。",
          "xiang": "觀我生，進退；未失道也。"
        },
        "4": {
          "sentence": "觀國之光，利用賓于王。",
          "xiang": "觀國之光，尚賓也。"
        },
        "5": {
          "sentence": "觀我生，君子无咎。",
          "xiang": "觀我生，觀民也。"
        },
        "6": {
          "sentence": "觀其生，君子无咎。",
          "xiang": "觀其生，志未平也。"
        }
      }
    },
    {
      "name": "噬嗑",
      "serial": 21,
      "code": "100101",
      "codeNumber": 37,
      "sentence": "噬嗑，亨。\n利用獄。",
      "tuan": "頤中有物，曰噬嗑，噬嗑而亨。\n剛柔分，動而明，雷電合而章。\n柔得中而上行，雖不當位，利用獄也。",
      "xiang": "雷電噬嗑；\n先王以明罰敕法。",
      "yaos": {
        "1": {
          "sentence": "屨校滅趾，无咎。",
          "xiang": "屨校滅趾，不行也。"
        },
        "2": {
          "sentence": "噬膚滅鼻，无咎。",
          "xiang": "噬膚滅鼻，乘剛也。"
        },
        "3": {
          "sentence": "噬臘肉，遇毒；小吝，无咎。",
          "xiang": "遇毒，位不當也。"
        },
        "4": {
          "sentence": "噬乾胏，得金矢，利艱貞，吉。",
          "xiang": "利艱貞吉，未光也。"
        },
        "5": {
          "sentence": "噬乾肉，得黃金，貞厲，无咎。",
          "xiang": "貞厲无咎，得當也。"
        },
        "6": {
          "sentence": "何校滅耳，凶。",
          "xiang": "何校滅耳，聰不明也。"
        }
      }
    },
    {
      "name": "賁",
      "serial": 22,
      "code": "101001",
      "codeNumber": 41,
      "sentence": "賁，亨。\n小利有攸往。",
      "tuan": "賁，亨；\n柔來而文剛，故亨。\n分剛上而文柔，故小利有攸往。\n剛柔交錯，天文也；\n文明以止，人文也。\n觀乎天文，以察時變；\n觀乎人文，以化成天下。",
      "xiang": "山下有火，賁；\n君子以明庶政，无敢折獄。",
      "yaos": {
        "1": {
          "sentence": "賁其趾，舍車而徒。",
          "xiang": "舍車而徒，義弗乘也。"
        },
        "2": {
          "sentence": "賁其須。",
          "xiang": "賁其須，與上興也。"
        },
        "3": {
          "sentence": "賁如濡如，永貞吉。",
          "xiang": "永貞之吉，終莫之陵也。"
        },
        "4": {
          "sentence": "賁如皤如，白馬翰如，匪寇婚媾。",
          "xiang": "六四，當位疑也。匪寇婚媾，終无尤也。"
        },
        "5": {
          "sentence": "賁於丘園，束帛戔戔，吝，終吉。",
          "xiang": "六五之吉，有喜也。"
        },
        "6": {
          "sentence": "白賁，无咎。",
          "xiang": "白賁无咎，上得志也。"
        }
      }
    },
    {
      "name": "剝",
      "serial": 23,
      "code": "000001",
      "codeNumber": 1,
      "sentence": "剝，不利有攸往。",
      "tuan": "剝，剝也，柔變剛也。\n不利有攸往，小人長也。\n順而止之，觀象也。\n君子尚消息盈虛，天行也。",
      "xiang": "山附地上，剝；\n上以厚下，安宅。",
      "yaos": {
        "1": {
          "sentence": "剝牀以足，蔑貞凶。",
          "xiang": "剝牀以足，以滅下也。"
        },
        "2": {
          "sentence": "剝牀以辨，蔑貞凶。",
          "xiang": "剝牀以辨，未有與也。"
        },
        "3": {
          "sentence": "剝之，无咎。",
          "xiang": "剝之无咎，失上下也。"
        },
        "4": {
          "sentence": "剝牀以膚，凶。",
          "xiang": "剝牀以膚，切近災也。"
        },
        "5": {
          "sentence": "貫魚，以宮人寵，无不利。",
          "xiang": "以宮人寵，終无尤也。"
        },
        "6": {
          "sentence": "碩果不食，君子得輿，小人剝廬。",
          "xiang": "君子得輿，民所載也。小人剝廬，終不可用也。"
        }
      }
    },
    {
      "name": "復",
      "serial": 24,
      "code": "100000",
      "codeNumber": 32,
      "sentence": "復，亨。\n出入无疾，朋來无咎。\n反復其道，七日來復，利有攸往。",
      "tuan": "復亨；\n剛反，動而以順行，是以出入无疾，朋來无咎。\n反復其道，七日來復，天行也。\n利有攸往，剛長也。\n復其見天地之心乎？",
      "xiang": "雷在地中，復；\n先王以至日閉關，商旅不行，后不省方。",
      "yaos": {
        "1": {
          "sentence": "不復遠，无只悔，元吉。",
          "xiang": "不遠之復，以修身也。"
        },
        "2": {
          "sentence": "休復，吉。",
          "xiang": "休復之吉，以下仁也。"
        },
        "3": {
          "sentence": "頻復，厲无咎。",
          "xiang": "頻復之厲，義无咎也。"
        },
        "4": {
          "sentence": "中行獨復。",
          "xiang": "中行獨復，以從道也。"
        },
        "5": {
          "sentence": "敦復，无悔。",
          "xiang": "敦復无悔，中以自考也。"
        },
        "6": {
          "sentence": "迷復，凶，有災眚。用行師，終有大敗，以其國君，凶；至于十年，不克征。",
          "xiang": "迷復之凶，反君道也。"
        }
      }
    },
    {
      "name": "无妄",
      "serial": 25,
      "code": "100111",
      "codeNumber": 39,
      "sentence": "无妄，元亨，利貞。\n其匪正有眚，不利有攸往。",
      "tuan": "无妄，剛自外來，而為主於內。\n動而健，剛中而應，大亨以正，天之命也。\n其匪正有眚，不利有攸往。\n无妄之往，何之矣？\n天命不佑，行矣哉？",
      "xiang": "天下雷行，物與无妄；\n先王以茂對時，育萬物。",
      "yaos": {
        "1": {
          "sentence": "无妄，往吉。",
          "xiang": "无妄之往，得志也。"
        },
        "2": {
          "sentence": "不耕獲，不菑畬，則利有攸往。",
          "xiang": "不耕獲，未富也。"
        },
        "3": {
          "sentence": "无妄之災，或系之牛，行人之得，邑人之災。",
          "xiang": "行人得牛，邑人災也。"
        },
        "4": {
          "sentence": "可貞，无咎。",
          "xiang": "可貞无咎，固有之也。"
        },
        "5": {
          "sentence": "无妄之疾，勿藥有喜。",
          "xiang": "无妄之藥，不可試也。"
        },
        "6": {
          "sentence": "无妄，行有眚，无攸利。",
          "xiang": "无妄之行，窮之災也。"
        }
      }
    },
    {
      "name": "大畜",
      "serial": 26,
      "code": "111001",
      "codeNumber": 57,
      "sentence": "大畜，利貞，不家食吉，利涉大川。",
      "tuan": "大畜，剛健篤實輝光，日新其德，剛上而尚賢。\n能止健，大正也。\n不家食吉，養賢也。\n利涉大川，應乎天也。",
      "xiang": "天在山中，大畜；\n君子以多識前言往行，以畜其德。",
      "yaos": {
        "1": {
          "sentence": "有厲利已。",
          "xiang": "有厲利已，不犯災也。"
        },
        "2": {
          "sentence": "輿說輻。",
          "xiang": "輿說輻，中无尤也。"
        },
        "3": {
          "sentence": "良馬逐，利艱貞。曰閑輿衛，利有攸往。",
          "xiang": "利有攸往，上合志也。"
        },
        "4": {
          "sentence": "童豕之牿，元吉。",
          "xiang": "六四元吉，有喜也。"
        },
        "5": {
          "sentence": "豶豕之牙，吉。",
          "xiang": "六五之吉，有慶也。"
        },
        "6": {
          "sentence": "何天之衢，亨。",
          "xiang": "何天之衢，道大行也。"
        }
      }
    },
    {
      "name": "頤",
      "serial": 27,
      "code": "100001",
      "codeNumber": 33,
      "sentence": "頤，貞吉。\n觀頤，自求口實。",
      "tuan": "頤貞吉，養正則吉也。\n觀頤，觀其所養也；\n自求口實，觀其自養也。\n天地養萬物，聖人養賢，以及萬民；\n頤之時義大矣哉！",
      "xiang": "山下有雷，頤；\n君子以慎言語，節飲食。",
      "yaos": {
        "1": {
          "sentence": "舍爾靈龜，觀我朵頤，凶。",
          "xiang": "觀我朵頤，亦不足貴也。"
        },
        "2": {
          "sentence": "顛頤，拂經，于丘頤，征凶。",
          "xiang": "六二征凶，行失類也。"
        },
        "3": {
          "sentence": "拂頤，貞凶，十年勿用，无攸利。",
          "xiang": "十年勿用，道大悖也。"
        },
        "4": {
          "sentence": "顛頤吉，虎視眈眈，其欲逐逐，无咎。",
          "xiang": "顛頤之吉，上施光也。"
        },
        "5": {
          "sentence": "拂經，居貞吉，不可涉大川。",
          "xiang": "居貞之吉，順以從上也。"
        },
        "6": {
          "sentence": "由頤，厲吉，利涉大川。",
          "xiang": "由頤厲吉，大有慶也。"
        }
      }
    },
    {
      "name": "大過",
      "serial": 28,
      "code": "011110",
      "codeNumber": 30,
      "sentence": "大過，棟橈，利有攸往，亨。",
      "tuan": "大過，大者過也。\n棟橈，本末弱也。\n剛過而中，巽而說行，利有攸往，乃亨。\n大過之時義大矣哉！",
      "xiang": "澤滅木，大過。\n君子以獨立不懼，遯世无悶。",
      "yaos": {
        "1": {
          "sentence": "藉用白茅，无咎。",
          "xiang": "藉用白茅，柔在下也。"
        },
        "2": {
          "sentence": "枯楊生稊，老夫得其女妻，无不利。",
          "xiang": "老夫女妻，過以相與也。"
        },
        "3": {
          "sentence": "棟橈，凶。",
          "xiang": "棟橈之凶，不可以有輔也。"
        },
        "4": {
          "sentence": "棟隆，吉。有它吝。",
          "xiang": "棟隆之吉，不橈乎下也。"
        },
        "5": {
          "sentence": "枯楊生華，老婦得士夫，无咎无譽。",
          "xiang": "枯楊生華，何可久也。老婦士夫，亦可丑也。"
        },
        "6": {
          "sentence": "過涉滅頂，凶，无咎。",
          "xiang": "過涉之凶，不可咎也。"
        }
      }
    },
    {
      "name": "坎",
      "serial": 29,
      "code": "010010",
      "codeNumber": 18,
      "sentence": "坎，習坎，有孚維心，亨。\n行有尚。",
      "tuan": "習坎，重險也。\n水流而不盈，行險而不失其信。\n維心亨，乃以剛中也。\n行有尚，往有功也。\n天險不可升也，地險山川丘陵也，王公設險以守其國，坎之時用大矣哉！",
      "xiang": "水洊至，習坎；\n君子以常德行，習教事。",
      "yaos": {
        "1": {
          "sentence": "習坎，入于坎窞，凶。",
          "xiang": "習坎入坎，失道凶也。"
        },
        "2": {
          "sentence": "坎有險，求小得。",
          "xiang": "求小得，未出中也。"
        },
        "3": {
          "sentence": "來之坎坎，險且枕，入于坎窞，勿用。",
          "xiang": "來之坎坎，終无功也。"
        },
        "4": {
          "sentence": "樽酒簋貳，用缶，納約自牖，終无咎。",
          "xiang": "樽酒簋貳，剛柔際也。"
        },
        "5": {
          "sentence": "坎不盈，只既平，无咎。",
          "xiang": "坎不盈，中未大也。"
        },
        "6": {
          "sentence": "用徽纆，置于叢棘，三歲不得，凶。",
          "xiang": "上六失道，凶三歲也。"
        }
      }
    },
    {
      "name": "離",
      "serial": 30,
      "code": "101101",
      "codeNumber": 45,
      "sentence": "離，利貞，亨。\n畜牝牛，吉。",
      "tuan": "離，麗也；\n日月麗乎天，百谷草木麗乎土，重明以麗乎正，乃化成天下。\n柔麗乎中正，故亨；是以畜牝牛吉也。",
      "xiang": "明兩作離，\n大人以繼明照于四方。",
      "yaos": {
        "1": {
          "sentence": "履錯然，敬之无咎。",
          "xiang": "履錯之敬，以辟咎也。"
        },
        "2": {
          "sentence": "黃離，元吉。",
          "xiang": "黃離元吉，得中道也。"
        },
        "3": {
          "sentence": "日昃之離，不鼓缶而歌，則大耋之嗟，凶。",
          "xiang": "日昃之離，何可久也。"
        },
        "4": {
          "sentence": "突如其來如，焚如，死如，棄如。",
          "xiang": "突如其來如，无所容也。"
        },
        "5": {
          "sentence": "出涕沱若，戚嗟若，吉。",
          "xiang": "六五之吉，離王公也。"
        },
        "6": {
          "sentence": "王用出征，有嘉折首，獲其匪丑，无咎。",
          "xiang": "王用出征，以正邦也。"
        }
      }
    },
    {
      "name": "咸",
      "serial": 31,
      "code": "001110",
      "codeNumber": 14,
      "sentence": "咸，亨，利貞，取女吉。",
      "tuan": "咸，感也。\n柔上而剛下，二氣感應以相與，止而說，男下女，是以亨利貞，取女吉也。\n天地感而萬物化生，聖人感人心而天下和平；\n觀其所感，而天地萬物之情可見矣！",
      "xiang": "山上有澤，咸；\n君子以虛受人。",
      "yaos": {
        "1": {
          "sentence": "咸其拇。",
          "xiang": "咸其拇，志在外也。"
        },
        "2": {
          "sentence": "咸其腓，凶，居吉。",
          "xiang": "雖凶，居吉，順不害也。"
        },
        "3": {
          "sentence": "咸其股，執其隨，往吝。",
          "xiang": "咸其股，亦不處也。志在隨人，所執下也。"
        },
        "4": {
          "sentence": "貞吉悔亡，憧憧往來，朋從爾思。",
          "xiang": "貞吉悔亡，未感害也。憧憧往來，未光大也。"
        },
        "5": {
          "sentence": "咸其脢，无悔。",
          "xiang": "咸其脢，志末也。"
        },
        "6": {
          "sentence": "咸其輔，頰，舌。",
          "xiang": "咸其輔，頰，舌，滕口說也。"
        }
      }
    },
    {
      "name": "恆",
      "serial": 32,
      "code": "011100",
      "codeNumber": 28,
      "sentence": "恆，亨，无咎，利貞，利有攸往。",
      "tuan": "恆，久也。\n剛上而柔下，雷風相與，巽而動，剛柔皆應，恆。\n恆亨无咎，利貞；\n久於其道也，天地之道，恆久而不已也。\n利有攸往，終則有始也。\n日月得天，而能久照，四時變化，而能久成，聖人久於其道，而天下化成；\n觀其所恆，而天地萬物之情可見矣！",
      "xiang": "雷風，恆；\n君子以立不易方。",
      "yaos": {
        "1": {
          "sentence": "浚恆，貞凶，无攸利。",
          "xiang": "浚恆之凶，始求深也。"
        },
        "2": {
          "sentence": "悔亡。",
          "xiang": "九二悔亡，能久中也。"
        },
        "3": {
          "sentence": "不恆其德，或承之羞，貞吝。",
          "xiang": "不恆其德，无所容也。"
        },
        "4": {
          "sentence": "田无禽。",
          "xiang": "久非其位，安得禽也。"
        },
        "5": {
          "sentence": "恆其德，貞，婦人吉，夫子凶。",
          "xiang": "婦人貞吉，從一而終也。夫子制義，從婦凶也。"
        },
        "6": {
          "sentence": "振恆，凶。",
          "xiang": "振恆在上，大无功也。"
        }
      }
    },
    {
      "name": "遯",
      "serial": 33,
      "code": "001111",
      "codeNumber": 15,
      "sentence": "遯，亨，小利貞。",
      "tuan": "遯亨，遯而亨也。\n剛當位而應，與時行也。\n小利貞，浸而長也。\n遯之時義大矣哉！",
      "xiang": "天下有山，遯；\n君子以遠小人，不惡而嚴。",
      "yaos": {
        "1": {
          "sentence": "遯尾，厲，勿用有攸往。",
          "xiang": "遯尾之厲，不往何災也。"
        },
        "2": {
          "sentence": "執之用黃牛之革，莫之勝說。",
          "xiang": "執用黃牛，固志也。"
        },
        "3": {
          "sentence": "系遯，有疾厲，畜臣妾吉。",
          "xiang": "系遯之厲，有疾憊也。畜臣妾吉，不可大事也。"
        },
        "4": {
          "sentence": "好遯君子吉，小人否。",
          "xiang": "君子好遯，小人否也。"
        },
        "5": {
          "sentence": "嘉遯，貞吉。",
          "xiang": "嘉遯貞吉，以正志也。"
        },
        "6": {
          "sentence": "肥遯，无不利。",
          "xiang": "肥遯，无不利；无所疑也。"
        }
      }
    },
    {
      "name": "大壯",
      "serial": 34,
      "code": "111100",
      "codeNumber": 60,
      "sentence": "大壯，利貞。",
      "tuan": "大壯，大者壯也。\n剛以動，故壯。\n大壯利貞；\n大者正也。\n正大而天地之情可見矣！",
      "xiang": "雷在天上，大壯；\n君子以非禮勿履。",
      "yaos": {
        "1": {
          "sentence": "壯于趾，征凶，有孚。",
          "xiang": "壯于趾，其孚窮也。"
        },
        "2": {
          "sentence": "貞吉。",
          "xiang": "九二貞吉，以中也。"
        },
        "3": {
          "sentence": "小人用壯，君子用罔，貞厲。羝羊觸藩，羸其角。",
          "xiang": "小人用壯，君子罔也。"
        },
        "4": {
          "sentence": "貞吉悔亡，藩決不羸，壯于大輿之輹。",
          "xiang": "藩決不羸，尚往也。"
        },
        "5": {
          "sentence": "喪羊于易，无悔。",
          "xiang": "喪羊于易，位不當也。"
        },
        "6": {
          "sentence": "羝羊觸藩，不能退，不能遂，无攸利，艱則吉。",
          "xiang": "不能退，不能遂，不祥也。艱則吉，咎不長也。"
        }
      }
    },
    {
      "name": "晉",
      "serial": 35,
      "code": "000101",
      "codeNumber": 5,
      "sentence": "晉，康侯用錫馬蕃庶，晝日三接。",
      "tuan": "晉，進也。\n明出地上，順而麗乎大明，柔進而上行。\n是以康侯用錫馬蕃庶，晝日三接也。",
      "xiang": "明出地上，晉；\n君子以自昭明德。",
      "yaos": {
        "1": {
          "sentence": "晉如，摧如，貞吉。罔孚，裕无咎。",
          "xiang": "晉如，摧如；獨行正也。裕无咎；未受命也。"
        },
        "2": {
          "sentence": "晉如，愁如，貞吉。受茲介福，于其王母。",
          "xiang": "受之介福，以中正也。"
        },
        "3": {
          "sentence": "眾允，悔亡。",
          "xiang": "眾允之，志上行也。"
        },
        "4": {
          "sentence": "晉如碩鼠，貞厲。",
          "xiang": "碩鼠貞厲，位不當也。"
        },
        "5": {
          "sentence": "悔亡，失得勿恤，往吉无不利。",
          "xiang": "失得勿恤，往有慶也。"
        },
        "6": {
          "sentence": "晉其角，維用伐邑，厲吉无咎，貞吝。",
          "xiang": "維用伐邑，道未光也。"
        }
      }
    },
    {
      "name": "明夷",
      "serial": 36,
      "code": "101000",
      "codeNumber": 40,
      "sentence": "明夷，利艱貞。",
      "tuan": "明入地中，明夷。\n內文明而外柔順，以蒙大難，文王以之。\n利艱貞，晦其明也，內難而能正其志，箕子以之。",
      "xiang": "明入地中，明夷；\n君子以蒞眾，用晦而明。",
      "yaos": {
        "1": {
          "sentence": "明夷于飛，垂其翼。君子于行，三日不食，有攸往，主人有言。",
          "xiang": "君子于行，義不食也。"
        },
        "2": {
          "sentence": "明夷，夷于左股，用拯馬壯，吉。",
          "xiang": "六二之吉，順以則也。"
        },
        "3": {
          "sentence": "明夷于南狩，得其大首，不可疾貞。",
          "xiang": "南狩之志，乃大得也。"
        },
        "4": {
          "sentence": "入于左腹，獲明夷之心，出于門庭。",
          "xiang": "入于左腹，獲心意也。"
        },
        "5": {
          "sentence": "箕子之明夷，利貞。",
          "xiang": "箕子之貞，明不可息也。"
        },
        "6": {
          "sentence": "不明晦，初登于天，后入于地。",
          "xiang": "初登于天，照四國也。后入于地，失則也。"
        }
      }
    },
    {
      "name": "家人",
      "serial": 37,
      "code": "101011",
      "codeNumber": 43,
      "sentence": "家人，利女貞。",
      "tuan": "家人，女正位乎內，男正位乎外，男女正，天地之大義也。\n家人有嚴君焉，父母之謂也。\n父父，子子，兄兄，弟弟，夫夫，婦婦，而家道正；\n正家而天下定矣。",
      "xiang": "風自火出，家人；\n君子以言有物，而行有恆。",
      "yaos": {
        "1": {
          "sentence": "閑有家，悔亡。",
          "xiang": "閑有家，志未變也。"
        },
        "2": {
          "sentence": "无攸遂，在中饋，貞吉。",
          "xiang": "六二之吉，順以巽也。"
        },
        "3": {
          "sentence": "家人嗃嗃，悔厲吉；婦子嘻嘻，終吝。",
          "xiang": "家人嗃嗃，未失也；婦子嘻嘻，失家節也。"
        },
        "4": {
          "sentence": "富家，大吉。",
          "xiang": "富家大吉，順在位也。"
        },
        "5": {
          "sentence": "王假有家，勿恤。吉。",
          "xiang": "王假有家，交相愛也。"
        },
        "6": {
          "sentence": "有孚威如，終吉。",
          "xiang": "威如之吉，反身之謂也。"
        }
      }
    },
    {
      "name": "睽",
      "serial": 38,
      "code": "110101",
      "codeNumber": 53,
      "sentence": "睽，小事吉。",
      "tuan": "睽，火動而上，澤動而下；\n二女同居，其志不同行；\n說而麗乎明，柔進而上行，得中而應乎剛；\n是以小事吉。\n天地睽，而其事同也；\n男女睽，而其志通也；\n萬物睽，而其事類也；\n睽之時用大矣哉！",
      "xiang": "上火下澤，睽；\n君子以同而異。",
      "yaos": {
        "1": {
          "sentence": "悔亡，喪馬勿逐，自復；見惡人无咎。",
          "xiang": "見惡人，以辟咎也。"
        },
        "2": {
          "sentence": "遇主于巷，无咎。",
          "xiang": "遇主于巷，未失道也。"
        },
        "3": {
          "sentence": "見輿曳，其牛掣，其人天且劓，无初有終。",
          "xiang": "見輿曳，位不當也。无初有終，遇剛也。"
        },
        "4": {
          "sentence": "睽孤，遇元夫，交孚，厲无咎。",
          "xiang": "交孚无咎，志行也。"
        },
        "5": {
          "sentence": "悔亡，厥宗噬膚，往何咎。",
          "xiang": "厥宗噬膚，往有慶也。"
        },
        "6": {
          "sentence": "睽孤，見豕負涂，載鬼一車，先張之弧，后說之弧，匪寇婚媾，往遇雨則吉。",
          "xiang": "遇雨之吉，群疑亡也。"
        }
      }
    },
    {
      "name": "蹇",
      "serial": 39,
      "code": "001010",
      "codeNumber": 10,
      "sentence": "蹇，利西南，不利東北；\n利見大人，貞吉。",
      "tuan": "蹇，難也，險在前也。\n見險而能止，知矣哉！\n蹇利西南，往得中也；\n不利東北，其道窮也。\n利見大人，往有功也。\n當位貞吉，以正邦也。\n蹇之時用大矣哉！",
      "xiang": "山上有水，蹇；\n君子以反身修德。",
      "yaos": {
        "1": {
          "sentence": "往蹇，來譽。",
          "xiang": "往蹇來譽，宜待也。"
        },
        "2": {
          "sentence": "王臣蹇蹇，匪躬之故。",
          "xiang": "王臣蹇蹇，終无尤也。"
        },
        "3": {
          "sentence": "往蹇來反。",
          "xiang": "往蹇來反，內喜之也。"
        },
        "4": {
          "sentence": "往蹇來連。",
          "xiang": "往蹇來連，當位實也。"
        },
        "5": {
          "sentence": "大蹇朋來。",
          "xiang": "大蹇朋來，以中節也。"
        },
        "6": {
          "sentence": "往蹇來碩，吉；利見大人。",
          "xiang": "往蹇來碩，志在內也。利見大人，以從貴也。"
        }
      }
    },
    {
      "name": "解",
      "serial": 40,
      "code": "010100",
      "codeNumber": 20,
      "sentence": "解，利西南，无所往，其來復吉。\n有攸往，夙吉。",
      "tuan": "解，險以動，動而免乎險，解。\n解利西南，往得眾也。\n其來復吉，乃得中也。\n有攸往夙吉，往有功也。\n天地解，而雷雨作，雷雨作，而百果草木皆甲坼，解之時義大矣哉！",
      "xiang": "雷雨作，解；\n君子以赦過宥罪。",
      "yaos": {
        "1": {
          "sentence": "无咎。",
          "xiang": "剛柔之際，義无咎也。"
        },
        "2": {
          "sentence": "田獲三狐，得黃矢，貞吉。",
          "xiang": "九二貞吉，得中道也。"
        },
        "3": {
          "sentence": "負且乘，致寇至，貞吝。",
          "xiang": "負且乘，亦可丑也，自我致戎，又誰咎也。"
        },
        "4": {
          "sentence": "解而拇，朋至斯孚。",
          "xiang": "解而拇，未當位也。"
        },
        "5": {
          "sentence": "君子維有解，吉；有孚于小人。",
          "xiang": "君子有解，小人退也。"
        },
        "6": {
          "sentence": "公用射隼，于高墉之上，獲之，无不利。",
          "xiang": "公用射隼，以解悖也。"
        }
      }
    },
    {
      "name": "損",
      "serial": 41,
      "code": "110001",
      "codeNumber": 49,
      "sentence": "損，有孚，元吉，无咎，可貞，利有攸往。\n曷之用？\n二簋可用享。",
      "tuan": "損，損下益上，其道上行。\n損而有孚，元吉，无咎，可貞，利有攸往。\n曷之用？\n二簋可用享；\n二簋應有時。\n損剛益柔有時，損益盈虛，與時偕行。",
      "xiang": "山下有澤，損；\n君子以懲忿窒欲。",
      "yaos": {
        "1": {
          "sentence": "已事遄往，无咎，酌損之。",
          "xiang": "已事遄往，尚合志也。"
        },
        "2": {
          "sentence": "利貞，征凶，弗損益之。",
          "xiang": "九二利貞，中以為志也。"
        },
        "3": {
          "sentence": "三人行，則損一人；一人行，則得其友。",
          "xiang": "一人行，三則疑也。"
        },
        "4": {
          "sentence": "損其疾，使遄有喜，无咎。",
          "xiang": "損其疾，亦可喜也。"
        },
        "5": {
          "sentence": "或益之，十朋之龜弗克違，元吉。",
          "xiang": "六五元吉，自上佑也。"
        },
        "6": {
          "sentence": "弗損益之，无咎，貞吉，利有攸往，得臣无家。",
          "xiang": "弗損益之，大得志也。"
        }
      }
    },
    {
      "name": "益",
      "serial": 42,
      "code": "100011",
      "codeNumber": 35,
      "sentence": "益，利有攸往，利涉大川。",
      "tuan": "益，損上益下，民說无疆，自上下下，其道大光。\n利有攸往，中正有慶。\n利涉大川，木道乃行。\n益動而巽，日進无疆。\n天施地生，其益无方。\n凡益之道，與時偕行。",
      "xiang": "風雷，益；\n君子以見善則遷，有過則改。",
      "yaos": {
        "1": {
          "sentence": "利用為大作，元吉，无咎。",
          "xiang": "元吉无咎，下不厚事也。"
        },
        "2": {
          "sentence": "或益之，十朋之龜弗克違，永貞吉。王用享于帝，吉。",
          "xiang": "或益之，自外來也。"
        },
        "3": {
          "sentence": "益之用凶事，无咎。有孚中行，告公用圭。",
          "xiang": "益用凶事，固有之也。"
        },
        "4": {
          "sentence": "中行，告公從。利用為依遷國。",
          "xiang": "告公從，以益志也。"
        },
        "5": {
          "sentence": "有孚惠心，勿問元吉。有孚惠我德。",
          "xiang": "有孚惠心，勿問之矣。惠我德，大得志也。"
        },
        "6": {
          "sentence": "莫益之，或擊之，立心勿恆，凶。",
          "xiang": "莫益之，偏辭也。或擊之，自外來也。"
        }
      }
    },
    {
      "name": "夬",
      "serial": 43,
      "code": "111110",
      "codeNumber": 62,
      "sentence": "夬，揚于王庭，孚號，有厲，告自邑，不利即戎，利有攸往。",
      "tuan": "夬，決也，剛決柔也。\n健而說，決而和，揚于王庭，柔乘五剛也。\n孚號有厲，其危乃光也。\n告自邑，不利即戎，所尚乃窮也。\n利有攸往，剛長乃終也。",
      "xiang": "澤上于天，夬；\n君子以施祿及下，居德則忌。",
      "yaos": {
        "1": {
          "sentence": "壯于前趾，往不勝為吝。",
          "xiang": "不勝而往，咎也。"
        },
        "2": {
          "sentence": "惕號，莫夜有戎，勿恤。",
          "xiang": "莫夜有戎，得中道也。"
        },
        "3": {
          "sentence": "壯于頄，有凶。君子夬夬，獨行遇雨，若濡有慍，无咎。",
          "xiang": "君子夬夬，終无咎也。"
        },
        "4": {
          "sentence": "臀无膚，其行次且。牽羊悔亡，聞言不信。",
          "xiang": "其行次且，位不當也。聞言不信，聰不明也。"
        },
        "5": {
          "sentence": "莧陸夬夬，中行无咎。",
          "xiang": "中行无咎，中未光也。"
        },
        "6": {
          "sentence": "无號，終有凶。",
          "xiang": "无號之凶，終不可長也。"
        }
      }
    },
    {
      "name": "姤",
      "serial": 44,
      "code": "011111",
      "codeNumber": 31,
      "sentence": "姤，女壯，勿用取女。",
      "tuan": "姤，遇也，柔遇剛也。\n勿用取女，不可與長也。\n天地相遇，品物咸章也。\n剛遇中正，天下大行也。\n姤之時義大矣哉！",
      "xiang": "天下有風，姤；\n后以施命誥四方。",
      "yaos": {
        "1": {
          "sentence": "系于金柅，貞吉，有攸往，見凶，羸豕踟躅。",
          "xiang": "系于金柅，柔道牽也。"
        },
        "2": {
          "sentence": "包有魚，无咎，不利賓。",
          "xiang": "包有魚，義不及賓也。"
        },
        "3": {
          "sentence": "臀无膚，其行次且，厲，无大咎。",
          "xiang": "其行次且，行未牽也。"
        },
        "4": {
          "sentence": "包无魚，起凶。",
          "xiang": "无魚之凶，遠民也。"
        },
        "5": {
          "sentence": "以杞包瓜，含章，有隕自天。",
          "xiang": "九五含章，中正也。有隕自天，志不舍命也。"
        },
        "6": {
          "sentence": "姤其角，吝，无咎。",
          "xiang": "姤其角，上窮吝也。"
        }
      }
    },
    {
      "name": "萃",
      "serial": 45,
      "code": "000110",
      "codeNumber": 6,
      "sentence": "萃，亨。\n王假有廟，利見大人，亨，利貞。\n用大牲吉，利有攸往。",
      "tuan": "萃，聚也；\n順以說，剛中而應，故聚也。\n王假有廟，致孝享也。\n利見大人亨，聚以正也。\n用大牲吉，利有攸往，順天命也。\n觀其所聚，而天地萬物之情可見矣。",
      "xiang": "澤上於地，萃；\n君子以除戎器，戒不虞。",
      "yaos": {
        "1": {
          "sentence": "有孚不終，乃亂乃萃，若號一握為笑，勿恤，往无咎。",
          "xiang": "乃亂乃萃，其志亂也。"
        },
        "2": {
          "sentence": "引吉，无咎，孚乃利用禴。",
          "xiang": "引吉无咎，中未變也。"
        },
        "3": {
          "sentence": "萃如，嗟如，无攸利，往无咎，小吝。",
          "xiang": "往无咎，上巽也。"
        },
        "4": {
          "sentence": "大吉，无咎。",
          "xiang": "大吉无咎，位不當也。"
        },
        "5": {
          "sentence": "萃有位，无咎。匪孚，元永貞，悔亡。",
          "xiang": "萃有位，志未光也。"
        },
        "6": {
          "sentence": "齎咨涕洟，无咎。",
          "xiang": "齎咨涕洟，未安上也。"
        }
      }
    },
    {
      "name": "升",
      "serial": 46,
      "code": "011000",
      "codeNumber": 24,
      "sentence": "升，元亨，用見大人，勿恤，南征吉。",
      "tuan": "柔以時升，巽而順，剛中而應，是以大亨。\n用見大人，勿恤；\n有慶也。\n南征吉，志行也。",
      "xiang": "地中生木，升；\n君子以順德，積小以高大。",
      "yaos": {
        "1": {
          "sentence": "允升，大吉。",
          "xiang": "允升大吉，上合志也。"
        },
        "2": {
          "sentence": "孚乃利用禴，无咎。",
          "xiang": "九二之孚，有喜也。"
        },
        "3": {
          "sentence": "升虛邑。",
          "xiang": "升虛邑，无所疑也。"
        },
        "4": {
          "sentence": "王用亨于岐山，吉无咎。",
          "xiang": "王用亨于岐山，順事也。"
        },
        "5": {
          "sentence": "貞吉，升階。",
          "xiang": "貞吉升階，大得志也。"
        },
        "6": {
          "sentence": "冥升，利于不息之貞。",
          "xiang": "冥升在上，消不富也。"
        }
      }
    },
    {
      "name": "困",
      "serial": 47,
      "code": "010110",
      "codeNumber": 22,
      "sentence": "困，亨，貞大人吉，无咎，有言不信。",
      "tuan": "困，剛掩也。\n險以說，困而不失其所，亨；\n其唯君子乎？\n貞大人吉，以剛中也。\n有言不信，尚口乃窮也。",
      "xiang": "澤无水，困；\n君子以致命遂志。",
      "yaos": {
        "1": {
          "sentence": "臀困于株木，入于幽谷，三歲不見。",
          "xiang": "入于幽谷，幽不明也。"
        },
        "2": {
          "sentence": "困于酒食，朱紱方來，利用亨祀，征凶，无咎。",
          "xiang": "困于酒食，中有慶也。"
        },
        "3": {
          "sentence": "困于石，據于蒺藜，入于其宮，不見其妻，凶。",
          "xiang": "據于蒺藜，乘剛也。入于其宮，不見其妻，不祥也。"
        },
        "4": {
          "sentence": "來徐徐，困于金車，吝，有終。",
          "xiang": "來徐徐，志在下也。雖不當位，有與也。"
        },
        "5": {
          "sentence": "劓刖，困于赤紱，乃徐有說，利用祭祀。",
          "xiang": "劓刖，志未得也。乃徐有說，以中直也。利用祭祀，受福也。"
        },
        "6": {
          "sentence": "困于葛藟，于臲甈，曰動悔。有悔，征吉。",
          "xiang": "困于葛藟，未當也。動悔，有悔吉，行也。"
        }
      }
    },
    {
      "name": "井",
      "serial": 48,
      "code": "011010",
      "codeNumber": 26,
      "sentence": "井，改邑不改井，无喪无得，往來井井。\n汔至，亦未繘井，羸其瓶，凶。",
      "tuan": "巽乎水而上水，井；\n井養而不窮也。\n改邑不改井，乃以剛中也。\n汔至亦未繘井，未有功也。\n羸其瓶，是以凶也。",
      "xiang": "木上有水，井；\n君子以勞民勸相。",
      "yaos": {
        "1": {
          "sentence": "井泥不食，舊井无禽。",
          "xiang": "井泥不食，下也。舊井无禽，時舍也。"
        },
        "2": {
          "sentence": "井谷射鮒，瓮敝漏。",
          "xiang": "井谷射鮒，无與也。"
        },
        "3": {
          "sentence": "井渫不食，為我民惻，可用汲，王明，并受其福。",
          "xiang": "井渫不食，行惻也。求王明，受福也。"
        },
        "4": {
          "sentence": "井甃，无咎。",
          "xiang": "井甃无咎，修井也。"
        },
        "5": {
          "sentence": "井冽，寒泉食。",
          "xiang": "寒泉之食，中正也。"
        },
        "6": {
          "sentence": "井收勿幕，有孚无吉。",
          "xiang": "元吉在上，大成也。"
        }
      }
    },
    {
      "name": "革",
      "serial": 49,
      "code": "101110",
      "codeNumber": 46,
      "sentence": "革，己日乃孚，元亨，利貞，悔亡。",
      "tuan": "革，水火相息，二女同居，其志不相得，曰革。\n己日乃孚；\n革而信也。\n文明以說，大亨以正，革而當，其悔乃亡。\n天地革而四時成，湯武革命，順乎天而應乎人，革之時義大矣哉！",
      "xiang": "澤中有火，革；\n君子以治歷明時。",
      "yaos": {
        "1": {
          "sentence": "鞏用黃牛之革。",
          "xiang": "鞏用黃牛，不可以有為也。"
        },
        "2": {
          "sentence": "己日乃革之，征吉，无咎。",
          "xiang": "己日革之，行有嘉也。"
        },
        "3": {
          "sentence": "征凶，貞厲，革言三就，有孚。",
          "xiang": "革言三就，又何之矣。"
        },
        "4": {
          "sentence": "悔亡，有孚改命，吉。",
          "xiang": "改命之吉，信志也。"
        },
        "5": {
          "sentence": "大人虎變，未占有孚。",
          "xiang": "大人虎變，其文炳也。"
        },
        "6": {
          "sentence": "君子豹變，小人革面，征凶，居貞吉。",
          "xiang": "君子豹變，其文蔚也。小人革面，順以從君也。"
        }
      }
    },
    {
      "name": "鼎",
      "serial": 50,
      "code": "011101",
      "codeNumber": 29,
      "sentence": "鼎，元吉，亨。",
      "tuan": "鼎，象也。\n以木巽火，亨飪也。\n聖人亨以享上帝，而大亨以養聖賢。\n巽而耳目聰明，柔進而上行，得中而應乎剛，是以元亨。",
      "xiang": "木上有火，鼎；\n君子以正位凝命。",
      "yaos": {
        "1": {
          "sentence": "鼎顛趾，利出否，得妾以其子，无咎。",
          "xiang": "鼎顛趾，未悖也。利出否，以從貴也。"
        },
        "2": {
          "sentence": "鼎有實，我仇有疾，不我能即，吉。",
          "xiang": "鼎有實，慎所之也。我仇有疾，終无尤也。"
        },
        "3": {
          "sentence": "鼎耳革，其行塞，雉膏不食，方雨虧悔，終吉。",
          "xiang": "鼎耳革，失其義也。"
        },
        "4": {
          "sentence": "鼎折足，覆公餗，其形渥，凶。",
          "xiang": "覆公餗，信如何也。"
        },
        "5": {
          "sentence": "鼎黃耳金鉉，利貞。",
          "xiang": "鼎黃耳，中以為實也。"
        },
        "6": {
          "sentence": "鼎玉鉉，大吉，无不利。",
          "xiang": "玉鉉在上，剛柔節也。"
        }
      }
    },
    {
      "name": "震",
      "serial": 51,
      "code": "100100",
      "codeNumber": 36,
      "sentence": "震，亨。\n震來虩虩，笑言啞啞。\n震驚百里，不喪匕鬯。",
      "tuan": "震，亨。\n震來虩虩，恐致福也。\n笑言啞啞，后有則也。\n震驚百里，驚遠而懼邇也。\n出可以守宗廟社稷，以為祭主也。",
      "xiang": "洊雷，震；\n君子以恐懼修身。",
      "yaos": {
        "1": {
          "sentence": "震來虩虩，后笑言啞啞，吉。",
          "xiang": "震來虩虩，恐致福也。笑言啞啞，后有則也。"
        },
        "2": {
          "sentence": "震來厲，億喪貝，躋于九陵，勿逐，七日得。",
          "xiang": "震來厲，乘剛也。"
        },
        "3": {
          "sentence": "震蘇蘇，震行无眚。",
          "xiang": "震蘇蘇，位不當也。"
        },
        "4": {
          "sentence": "震遂泥。",
          "xiang": "震遂泥，未光也。"
        },
        "5": {
          "sentence": "震往來厲，億无喪，有事。",
          "xiang": "震往來厲，危行也。其事在中，大无喪也。"
        },
        "6": {
          "sentence": "震索索，視矍矍，征凶。震不于其躬，于其鄰，无咎。婚媾有言。",
          "xiang": "震索索，未得中也。雖凶无咎，畏鄰戒也。"
        }
      }
    },
    {
      "name": "艮",
      "serial": 52,
      "code": "001001",
      "codeNumber": 9,
      "sentence": "艮，艮其背，不獲其身，行其庭，不見其人，无咎。",
      "tuan": "艮，止也。\n時止則止，時行則行，動靜不失其時，其道光明。\n艮其止，止其所也。\n上下敵應，不相與也。\n是以不獲其身，行其庭不見其人，无咎也。",
      "xiang": "兼山，艮；\n君子以思不出其位。",
      "yaos": {
        "1": {
          "sentence": "艮其趾，无咎，利永貞。",
          "xiang": "艮其趾，未失正也。"
        },
        "2": {
          "sentence": "艮其腓，不拯其隨，其心不快。",
          "xiang": "不拯其隨，未退聽也。"
        },
        "3": {
          "sentence": "艮其限，列其夤，厲薰心。",
          "xiang": "艮其限，危薰心也。"
        },
        "4": {
          "sentence": "艮其身，无咎。",
          "xiang": "艮其身，止諸躬也。"
        },
        "5": {
          "sentence": "艮其輔，言有序，悔亡。",
          "xiang": "艮其輔，以中正也。"
        },
        "6": {
          "sentence": "敦艮，吉。",
          "xiang": "敦艮之吉，以厚終也。"
        }
      }
    },
    {
      "name": "漸",
      "serial": 53,
      "code": "001011",
      "codeNumber": 11,
      "sentence": "漸，女歸吉，利貞。",
      "tuan": "漸之進也，女歸吉也。\n進得位，往有功也。\n進以正，可以正邦也。\n其位剛，得中也。\n止而巽，動不窮也。",
      "xiang": "山上有木，漸；\n君子以居賢德，善俗。",
      "yaos": {
        "1": {
          "sentence": "鴻漸于干，小子厲，有言，无咎。",
          "xiang": "小子之厲，義无咎也。"
        },
        "2": {
          "sentence": "鴻漸于磐，飲食衎衎，吉。",
          "xiang": "飲食衎衎，不素飽也。"
        },
        "3": {
          "sentence": "鴻漸于陸，夫征不復，婦孕不育，凶；利御寇。",
          "xiang": "夫征不復，離群丑也。婦孕不育，失其道也。利用御寇，順相保也。"
        },
        "4": {
          "sentence": "鴻漸于木，或得其桷，无咎。",
          "xiang": "或得其桷，順以巽也。"
        },
        "5": {
          "sentence": "鴻漸于陵，婦三歲不孕，終莫之勝，吉。",
          "xiang": "終莫之勝，吉；得所愿也。"
        },
        "6": {
          "sentence": "鴻漸于逵，其羽可用為儀，吉。",
          "xiang": "其羽可用為儀，吉；不可亂也。"
        }
      }
    },
    {
      "name": "歸妹",
      "serial": 54,
      "code": "110100",
      "codeNumber": 52,
      "sentence": "歸妹，征凶，无攸利。",
      "tuan": "歸妹，天地之大義也。\n天地不交，而萬物不興，歸妹人之終始也。\n說以動，所歸妹也。\n征凶，位不當也。\n无攸利，柔乘剛也。",
      "xiang": "澤上有雷，歸妹；\n君子以永終知敝。",
      "yaos": {
        "1": {
          "sentence": "歸妹以娣，跛能履，征吉。",
          "xiang": "歸妹以娣，以恆也。跛能履吉，相承也。"
        },
        "2": {
          "sentence": "眇能視，利幽人之貞。",
          "xiang": "利幽人之貞，未變常也。"
        },
        "3": {
          "sentence": "歸妹以須，反歸以娣。",
          "xiang": "歸妹以須，未當也。"
        },
        "4": {
          "sentence": "歸妹愆期，遲歸有時。",
          "xiang": "愆期之志，有待而行也。"
        },
        "5": {
          "sentence": "帝乙歸妹，其君之袂，不如其娣之袂良，月几望，吉。",
          "xiang": "帝乙歸妹，不如其娣之袂良也。其位在中，以貴行也。"
        },
        "6": {
          "sentence": "女承筐无實，士刲羊无血，无攸利。",
          "xiang": "上六无實，承虛筐也。"
        }
      }
    },
    {
      "name": "豐",
      "serial": 55,
      "code": "101100",
      "codeNumber": 44,
      "sentence": "豐，亨。\n王假之，勿憂，宜日中。",
      "tuan": "豐，大也。\n明以動，故豐。\n王假之，尚大也。\n勿憂宜日中，宜照天下也。\n日中則昃，月盈則食，天地盈虛，與時消息，而況於人乎？\n況於鬼神乎？",
      "xiang": "雷電皆至，豐；\n君子以折獄致刑。",
      "yaos": {
        "1": {
          "sentence": "遇其配主，雖旬无咎，往有尚。",
          "xiang": "雖旬无咎，過旬災也。"
        },
        "2": {
          "sentence": "豐其蔀，日中見斗，往得疑疾，有孚發若，吉。",
          "xiang": "有孚發若，信以發志也。"
        },
        "3": {
          "sentence": "豐其沛，日中見昧，折其右肱，无咎。",
          "xiang": "豐其沛，不可大事也。折其右肱，終不可用也。"
        },
        "4": {
          "sentence": "豐其蔀，日中見斗，遇其夷主，吉。",
          "xiang": "豐其蔀，位不當也。日中見斗，幽不明也。遇其夷主，吉；行也。"
        },
        "5": {
          "sentence": "來章，有慶譽，吉。",
          "xiang": "六五之吉，有慶也。"
        },
        "6": {
          "sentence": "豐其屋，蔀其家，窺其戶，闃其无人，三歲不見，凶。",
          "xiang": "豐其屋，天際翔也。窺其戶，闃其无人，自藏也。"
        }
      }
    },
    {
      "name": "旅",
      "serial": 56,
      "code": "001101",
      "codeNumber": 13,
      "sentence": "旅，小亨，旅貞吉。",
      "tuan": "旅，小亨，柔得中乎外，而順乎剛，止而麗乎明，是以小亨，旅貞吉也。\n旅之時義大矣哉！",
      "xiang": "山上有火，旅；\n君子以明慎用刑，而不留獄。",
      "yaos": {
        "1": {
          "sentence": "旅瑣瑣，斯其所取災。",
          "xiang": "旅瑣瑣，志窮災也。"
        },
        "2": {
          "sentence": "旅即次，懷其資，得童僕貞。",
          "xiang": "得童僕貞，終无尤也。"
        },
        "3": {
          "sentence": "旅焚其次，喪其童僕，貞厲。",
          "xiang": "旅焚其次，亦以傷矣。以旅與下，其義喪也。"
        },
        "4": {
          "sentence": "旅于處，得其資斧，我心不快。",
          "xiang": "旅于處，未得位也。得其資斧，心未快也。"
        },
        "5": {
          "sentence": "射雉一矢亡，終以譽命。",
          "xiang": "終以譽命，上逮也。"
        },
        "6": {
          "sentence": "鳥焚其巢，旅人先笑后號啕。喪牛于易，凶。",
          "xiang": "以旅在上，其義焚也。喪牛于易，終莫之聞也。"
        }
      }
    },
    {
      "name": "巽",
      "serial": 57,
      "code": "011011",
      "codeNumber": 27,
      "sentence": "巽，小亨，利攸往，利見大人。",
      "tuan": "重巽以申命，剛巽乎中正而志行。\n柔皆順乎剛，是以小亨，利有攸往，利見大人。",
      "xiang": "隨風，巽；\n君子以申命行事。",
      "yaos": {
        "1": {
          "sentence": "進退，利武人之貞。",
          "xiang": "進退，志疑也。利武人之貞，志治也。"
        },
        "2": {
          "sentence": "巽在牀下，用史巫紛若，吉无咎。",
          "xiang": "紛若之吉，得中也。"
        },
        "3": {
          "sentence": "頻巽，吝。",
          "xiang": "頻巽之吝，志窮也。"
        },
        "4": {
          "sentence": "悔亡，田獲三品。",
          "xiang": "田獲三品，有功也。"
        },
        "5": {
          "sentence": "貞吉悔亡，无不利。无初有終，先庚三日，后庚三日，吉。",
          "xiang": "九五之吉，位正中也。"
        },
        "6": {
          "sentence": "巽在牀下，喪其資斧，貞凶。",
          "xiang": "巽在牀下，上窮也。喪其資斧，正乎凶也。"
        }
      }
    },
    {
      "name": "兌",
      "serial": 58,
      "code": "110110",
      "codeNumber": 54,
      "sentence": "兌，亨，利貞。",
      "tuan": "兌，說也。\n剛中而柔外，說以利貞，是以順乎天，而應乎人。\n說以先民，民忘其勞；\n說以犯難，民忘其死；\n說之大，民勸矣哉！",
      "xiang": "麗澤，兌；\n君子以朋友講習。",
      "yaos": {
        "1": {
          "sentence": "和兌，吉。",
          "xiang": "和兌之吉，行未疑也。"
        },
        "2": {
          "sentence": "孚兌，吉，悔亡。",
          "xiang": "孚兌之吉，信志也。"
        },
        "3": {
          "sentence": "來兌，凶。",
          "xiang": "來兌之凶，位不當也。"
        },
        "4": {
          "sentence": "商兌，未寧，介疾有喜。",
          "xiang": "九四之喜，有慶也。"
        },
        "5": {
          "sentence": "孚于剝，有厲。",
          "xiang": "孚于剝，位正當也。"
        },
        "6": {
          "sentence": "引兌。",
          "xiang": "上六引兌，未光也。"
        }
      }
    },
    {
      "name": "渙",
      "serial": 59,
      "code": "010011",
      "codeNumber": 19,
      "sentence": "渙，亨。\n王假有廟，利涉大川，利貞。",
      "tuan": "渙，亨。\n剛來而不窮，柔得位乎外而上同。\n王假有廟，王乃在中也。\n利涉大川，乘木有功也。",
      "xiang": "風行水上，渙；\n先王以享于帝立廟。",
      "yaos": {
        "1": {
          "sentence": "用拯馬壯，吉。",
          "xiang": "初六之吉，順也。"
        },
        "2": {
          "sentence": "渙奔其机，悔亡。",
          "xiang": "渙奔其机，得愿也。"
        },
        "3": {
          "sentence": "渙其躬，无悔。",
          "xiang": "渙其躬，志在外也。"
        },
        "4": {
          "sentence": "渙其群，元吉。渙有丘，匪夷所思。",
          "xiang": "渙其群，元吉；光大也。"
        },
        "5": {
          "sentence": "渙汗其大號，渙王居，无咎。",
          "xiang": "王居无咎，正位也。"
        },
        "6": {
          "sentence": "渙其血，去逖出，无咎。",
          "xiang": "渙其血，遠害也。"
        }
      }
    },
    {
      "name": "節",
      "serial": 60,
      "code": "110010",
      "codeNumber": 50,
      "sentence": "節，亨。\n苦節不可貞。",
      "tuan": "節，亨，剛柔分，而剛得中。\n苦節不可貞，其道窮也。\n說以行險，當位以節，中正以通。\n天地節而四時成，節以制度，不傷財，不害民。",
      "xiang": "澤上有水，節；\n君子以制數度，議德行。",
      "yaos": {
        "1": {
          "sentence": "不出戶庭，无咎。",
          "xiang": "不出戶庭，知通塞也。"
        },
        "2": {
          "sentence": "不出門庭，凶。",
          "xiang": "不出門庭，失時極也。"
        },
        "3": {
          "sentence": "不節若，則嗟若，无咎。",
          "xiang": "不節之嗟，又誰咎也。"
        },
        "4": {
          "sentence": "安節，亨。",
          "xiang": "安節之亨，承上道也。"
        },
        "5": {
          "sentence": "甘節，吉；往有尚。",
          "xiang": "甘節之吉，居位中也。"
        },
        "6": {
          "sentence": "苦節，貞凶，悔亡。",
          "xiang": "苦節貞凶，其道窮也。"
        }
      }
    },
    {
      "name": "中孚",
      "serial": 61,
      "code": "110011",
      "codeNumber": 51,
      "sentence": "中孚，豚魚吉，利涉大川，利貞。",
      "tuan": "中孚，柔在內而剛得中。\n說而巽，孚，乃化邦也。\n豚魚吉，信及豚魚也。\n利涉大川，乘木舟虛也。\n中孚以利貞，乃應乎天也。",
      "xiang": "澤上有風，中孚；\n君子以議獄緩死。",
      "yaos": {
        "1": {
          "sentence": "虞吉，有他不燕。",
          "xiang": "初九虞吉，志未變也。"
        },
        "2": {
          "sentence": "鳴鶴在陰，其子和之，我有好爵，吾與爾靡之。",
          "xiang": "其子和之，中心愿也。"
        },
        "3": {
          "sentence": "得敵，或鼓或罷，或泣或歌。",
          "xiang": "可鼓或罷，位不當也。"
        },
        "4": {
          "sentence": "月几望，馬匹亡，无咎。",
          "xiang": "馬匹亡，絕類上也。"
        },
        "5": {
          "sentence": "有孚攣如，无咎。",
          "xiang": "有孚攣如，位正當也。"
        },
        "6": {
          "sentence": "翰音登于天，貞凶。",
          "xiang": "翰音登于天，何可長也。"
        }
      }
    },
    {
      "name": "小過",
      "serial": 62,
      "code": "001100",
      "codeNumber": 12,
      "sentence": "小過，亨，利貞，可小事，不可大事。\n飛鳥遺之音，不宜上宜下，大吉。",
      "tuan": "小過，小者過而亨也。\n過以利貞，與時行也。\n柔得中，是以小事吉也。\n剛失位而不中，是以不可大事也。\n有飛鳥之象焉，有飛鳥遺之音，不宜上宜下，大吉；\n上逆而下順也。",
      "xiang": "山上有雷，小過；\n君子以行過乎恭，喪過乎哀，用過乎儉。",
      "yaos": {
        "1": {
          "sentence": "飛鳥以凶。",
          "xiang": "飛鳥以凶，不可如何也。"
        },
        "2": {
          "sentence": "過其祖，遇其妣；不及其君，遇其臣；无咎。",
          "xiang": "不及其君，臣不可過也。"
        },
        "3": {
          "sentence": "弗過防之，從或戕之，凶。",
          "xiang": "從或戕之，凶如何也。"
        },
        "4": {
          "sentence": "无咎，弗過遇之。往厲必戒，勿用永貞。",
          "xiang": "弗過遇之，位不當也。往厲必戒，終不可長也。"
        },
        "5": {
          "sentence": "密云不雨，自我西郊，公弋取彼在穴。",
          "xiang": "密云不雨，已上也。"
        },
        "6": {
          "sentence": "弗遇過之，飛鳥離之，凶，是謂災眚。",
          "xiang": "弗遇過之，已亢也。"
        }
      }
    },
    {
      "name": "既濟",
      "serial": 63,
      "code": "101010",
      "codeNumber": 42,
      "sentence": "既濟，亨，小利貞，初吉終亂。",
      "tuan": "既濟，亨，小者亨也。\n利貞，剛柔正而位當也。\n初吉，柔得中也。\n終止則亂，其道窮也。",
      "xiang": "水在火上，既濟；\n君子以思患而預防之。",
      "yaos": {
        "1": {
          "sentence": "曳其輪，濡其尾，无咎。",
          "xiang": "曳其輪，義无咎也。"
        },
        "2": {
          "sentence": "婦喪其茀，勿逐，七日得。",
          "xiang": "七日得，以中道也。"
        },
        "3": {
          "sentence": "高宗伐鬼方，三年克之，小人勿用。",
          "xiang": "三年克之，憊也。"
        },
        "4": {
          "sentence": "繻有衣袽，終日戒。",
          "xiang": "終日戒，有所疑也。"
        },
        "5": {
          "sentence": "東鄰殺牛，不如西鄰之禴祭，實受其福。",
          "xiang": "東鄰殺牛，不如西鄰之時也；實受其福，吉大來也。"
        },
        "6": {
          "sentence": "濡其首，厲。",
          "xiang": "濡其首厲，何可久也。"
        }
      }
    },
    {
      "name": "未濟",
      "serial": 64,
      "code": "010101",
      "codeNumber": 21,
      "sentence": "未濟，亨。\n小狐汔濟，濡其尾，无攸利。",
      "tuan": "未濟，亨；\n柔得中也。\n小狐汔濟，未出中也。\n濡其尾，无攸利；\n不續終也。\n雖不當位，剛柔應也。",
      "xiang": "火在水上，未濟；\n君子以慎辨物居方。",
      "yaos": {
        "1": {
          "sentence": "濡其尾，吝。",
          "xiang": "濡其尾，亦不知極也。"
        },
        "2": {
          "sentence": "曳其輪，貞吉。",
          "xiang": "九二貞吉，中以行正也。"
        },
        "3": {
          "sentence": "未濟，征凶，利涉大川。",
          "xiang": "未濟征凶，位不當也。"
        },
        "4": {
          "sentence": "貞吉，悔亡，震用伐鬼方，三年有賞于大國。",
          "xiang": "貞吉悔亡，志行也。"
        },
        "5": {
          "sentence": "貞吉，无悔，君子之光，有孚，吉。",
          "xiang": "君子之光，其暉吉也。"
        },
        "6": {
          "sentence": "有孚于飲酒，无咎，濡其首，有孚失是。",
          "xiang": "飲酒濡首，亦不知節也。"
        }
      }
    }
  ],
  "serialSong": "1 2 3 4 5 6 7，\n8 9 兮 10 11 12，\n13 14 15 16 17，\n18 19 20 兮 21 22，\n23 24 25 26 27，\n28 29 30 三十備。\n\n31 32 33 兮及 34，\n35 與 36 37 38，\n39 40 41 42 43 44 45，\n46 47 48 49 50 51 繼，\n52 53 54 55 56 57，\n58 59 60 兮 61 至，\n62 63 兼 64，\n是為下經三十四。",
  "serialGuas": "有天地，然後萬物生焉，盈天地之間者唯萬物，故受之以屯，\n屯者，盈也，屯者，物之始生也，物生必蒙，故受之以蒙，\n蒙者，蒙也，物之稚也，物稚不可不養也，故受之以需，\n需者，飲食之道也，飲食必有訟，故受之以訟，\n訟必有眾起，故受之以師，\n師者，眾也，眾必有所比，故受之以比，\n比者，比也，比必有所畜，故受之以小畜，\n物畜然後有禮，故受之以履，\n履而泰，然後安，故受之以泰，\n泰者，通也，物不可以終通，故受之以否，\n物不可以終否，故受之以同人，\n與人同者，物必歸焉，故受之以大有，\n有大者不可以盈，故受之以謙，\n有大而能謙必豫，故受之以豫，\n豫必有隨，故受之以隨，\n以喜隨人者必有事，故受之以蠱，\n蠱者，事也，有事而後可大，故受之以臨，\n臨者，大也，物大然後可觀，故受之以觀，\n可觀而後有所合，故受之以噬嗑，\n嗑者，合也，物不可以苟合而已，故受之以賁，\n賁者，飾也，至飾然後亨則盡矣，故受之以剝，\n剝者，剝也，物不可以終盡，剝窮上反下，故受之以復，\n復則不妄矣，故受之以無妄，\n有無妄然後可畜，故受之以大畜，\n物畜然後可養，故受之以頤，\n頤者，養也，不養則不可動，故受之以大過，\n物不可以終過，故受之以坎，\n坎者，陷也，陷必有所麗，故受之以離，\n離者，麗也，有天地，然後有萬物，有萬物，然後有男女，有男女，然後有夫婦，\n有夫婦，然後有父子，有父子，然後有君臣，有君臣，然後有上下，有上下，然後禮義有所錯，夫婦之道，不可以不久也，故受之以恆，\n恆者，久也，物不可以久居其所，故受之以遯，\n遯者，退也，物不可以終遯，故受之以大壯，\n物不可以終壯，故受之以晉，\n晉者，進也，進必有所傷，故受之以明夷，\n夷者，傷也，傷於外者必反於家，故受之以家人，\n家道窮必乖，故受之以睽，\n睽者，乖必有難，故受之以蹇，\n蹇者，難也，物不可以終難，故受之以解，\n解者，緩也，緩必有所失，故受之以損，\n損而不已必益，故受之以益，\n益而不已必決，故受之有夬，\n夬者，決也，決必有遇，故受之以姤，\n姤者，遇也，物相遇而後聚，故受之以萃，\n萃者，聚也，聚而上者謂之升，故受之以升，\n升而不已必困，故受之以困，\n困乎上者必反下，故受之以井，\n井道不可不革，故受之以革，\n革物者莫若鼎，故受之以鼎，\n主器者莫若長子，故受之以震，\n震者，動也，物不可以終動，止之，故受之以艮，\n艮者，止也，物不可以終止，故受之以漸，\n漸者，進也，進必有所歸，故受之以歸妹，\n得其所歸者必大，故受之以豐，\n豐者，大也，窮大者必失其居，故受之以旅，\n旅而無所容，故受之以巽，\n巽者，入也，入而後說之，故受之以兌，\n兌者，說也，說而後散之，故受之以渙，\n渙者，離也，物不可以終離，故受之以節，\n節而信之，故受之以中孚，\n有其信者必行之，故受之以小過，\n有過物者必濟，故受之以既濟，\n物不可窮也，故受之以未濟終焉。",
  "xiCiFirstHalf": "1 \n天尊地卑，乾坤定矣。卑高以陳，貴賤位矣。動靜有常，剛柔斷矣。方以類聚，物以群分，吉凶生矣。在天成象，在地成形，變化見矣。是故剛柔相摩，八卦相盪。鼓之以雷霆，潤之以風雨。日月運行，一寒一暑。乾道成男，坤道成女。乾知大始，坤作成物。乾以易知，坤以簡能。易則易知，簡則易從。易知則有親，易從則有功。有親則可久，有功則可大。可久則賢人之德，可大則賢人之業。易簡而天下之理得矣。天下之理得，而成位乎其中矣。\n\n2\n聖人設卦觀象，繫辭焉而明吉凶，剛柔相推而生變化。是故吉凶者，失得之象也﹔悔吝者，憂虞之象也﹔變化者，進退之象也﹔剛柔者，晝夜之象也﹔六爻之動，三極之道也。是故君子所居而安者，易之序也﹔所樂而玩者，爻之辭也。是故君子居則觀其象而玩其辭，動則觀其變而玩其占，是以自天佑之，吉無不利。\n\n3\n彖者，言乎象者也。爻者，言乎變者也。吉凶者，言乎其失得也。悔吝者，言乎其小疵也。無咎者，善補過也。是故列貴賤者存乎位，齊小大者存乎卦，辨吉凶者存乎辭，憂悔吝者存乎介，震無咎者存乎悔。是故卦有大小，辭有險易。辭也者，各指其所之。\n\n4\n易與天地准，是故能彌綸天地之道。仰以觀於天文，俯以察於地理。是故知幽明之故，原始反終。故知死生之說，精氣為物，遊魂為變。是故知鬼神之情狀，與天地相似，故不違﹔知周乎萬物而道濟天下，故不過﹔旁行而不流，樂天知命，故不憂﹔安土敦乎仁，故能愛。範圍天地之化而不過，曲成萬物而不遺，通乎晝夜而知。故神無方而易無體。\n\n5\n一陰一陽之謂道，繼之者善也，成之者性也。仁者見之謂之仁，知者見之謂之知。百姓日用而不知，故君子之道鮮矣。顯諸仁，藏諸用，鼓萬物而不與聖人同憂，盛德大業至矣哉。富有之謂大業，日新之謂盛德，生生之謂易，成象之謂乾，效法之謂坤，極數知來之謂占，通變之謂事，陰陽不測之謂神。\n\n6\n夫易廣矣大矣。以言乎遠則不御，以言乎邇則靜而正，以言乎天地之間則備矣。夫乾，其靜也專，其動也直，是以大生焉。夫坤，其靜也翕，其動也辟，是以廣生焉。廣大配天地，變通配四時，陰陽之義配日月，易簡之善配至德。\n\n7\n子曰﹕「易其至矣乎﹗」夫易，聖人所以崇德而廣業也。知崇禮卑。崇，效天﹔卑，法地。天地設位而易行乎其中矣﹗成性存存，道義之門。\n\n8\n聖人有以見天下之賾，而擬諸其形容，象其物宜，是故謂之象。聖人有以見天下之動，而觀其會通，以行其典禮﹔繫辭焉，以斷其吉凶，是故謂之爻。言天下之至賾而不可惡也，言天下之至動而不可亂也。擬之而後言，議之而後動，擬議以成其變化。「鳴鶴在陰，其子和之。我有好爵，吾與爾靡之。」子曰﹕「君子居其室，出其言善，則千里之外應之，況其邇者乎﹖居其室，出其言不善，則千里之外違之，況其邇者乎﹖言出乎身，加乎民﹔行發乎邇，見乎遠。言行，君子之樞機。樞機之發，榮辱之主也。」言行，君子之所以動乎天地也。可不慎乎﹖「同人，先號啕而後笑。」子曰﹕「君子之道，或出或處，或默或語。二人同心，其利斷金。同心之言，其臭如蘭。」「初六，其用白茅。無咎。」子曰﹕「茍錯諸地而可矣。藉之用茅，何咎之有﹖慎之至也。」夫茅之為物薄而用可重也。慎斯術也以往，其無所失矣。「勞謙君子，有終。吉。」子曰﹕「勞而不伐，有功而不德，厚之至也。語以其功下人者。德言盛，禮言恭。謙也者，致恭以存其位者也。」「亢龍有悔。」子曰﹕「貴而無位，高而無民，賢人在下位而無輔，是以動而有悔也。」「不出戶庭，無咎。」子曰﹕「亂之所生也，則言語以為階。君不密則失臣，臣不密則失身，機事不密則害成。是以君子慎密而不出也。」子曰﹕「作易者，其知盜乎﹗」易曰﹕「負且乘，致寇至。」負也者，小人之事也﹔乘也者，君子之器也。小人而乘君子之器，盜思奪之矣﹔上慢下暴，盜思伐之矣。慢藏誨盜，冶容誨淫。易曰﹕「負且乘，致寇至。」盜之招也。\n\n9\n天一，地二，天三，地四，天五，地六，天七，地八，天九，地十。天數五，地數五，五位相得而各有合。天數二十有五，地數三十。凡天地之數五十有五，此所以成變化而行鬼神也。大衍之數五十，其用四十有九，分而為二以象兩，掛一以象三，揲之以四以象四時，歸奇於捋以象閏﹔五歲再閏，故再捋而後褂。乾之策，二百一十有六﹔坤之策，百四十有四，凡三百有六十，當其之日。二篇之策，萬有一千五百二十，當萬物之數也。是故四營而成易，十有八變而成卦，八卦而小成，引而伸之，觸類而長之，天下之能事畢矣。顯道神德行，是故可與酬酢，可與佑神矣。子曰﹕「知變化之道者，知神之所為乎。」\n\n10\n易有聖人之道四焉﹕以言者尚其辭，以動者尚其變，以制器者尚其象，以卜筮者尚其占。是以君子將有為也，將有行也，問焉而以言，其受命也如向，無有遠近幽深，遂知來物，非天下之至精，其孰能與於此﹖參伍以變，錯綜其數，通其變，遂成天下之文﹔極其數，遂定天下之象﹔非天下之至變，其孰與於此﹖易，無思也，無為也，寂然不動，感而遂通天下之故，非天下之至神，其孰能與於此﹖夫易，聖人之所以極深而研機也。唯深也，故能通天下之志﹔唯機也，故能成天下之務﹔唯神也，故不疾而速，不行而至。子曰﹕「易有聖人之道四焉」者，此之謂也﹗\n\n11\n子曰﹕「夫易，何為者也﹖」夫易，開物成務，冒天下之道，如斯而已者也。是故聖人以通天下之志，以定天下之業，以斷天下之疑。是故蓍之德圓而神，卦之德方以知，六爻之義易以貢。聖人以此洗心，退藏於密，吉凶與民同患。神以知來，知以藏往，其孰能與於此哉﹖古之聰明睿知﹑神武而不殺者夫﹗是以明於天之道而察於民之故，是興神物以前民用。聖人以此齋戒，以神明其德夫﹗是故闔戶謂之坤，辟戶謂之乾，闔一辟謂之變，往來不窮謂之通。見乃謂之象，形乃謂之器，制而用之謂之法，利用出入﹑民咸用之謂之神。是故易有太極，是生兩儀，兩儀生四象，四象生八卦，八卦生吉凶，吉凶生大業。是故法象莫大乎天地，變通莫大乎四時，懸象着明莫大乎日月，崇高莫大乎富貴。備物致用﹑立成器以為天下利，莫大乎聖人。探賾索隱﹑鈎深致遠，以定天下之吉凶﹑成天下之亹亹者，莫大乎蓍龜。是故天生神物，聖人則之﹔天地變化，聖人效之﹔天垂象見吉凶，聖人象之﹔河出圖，洛出書，聖人則之。易有四象，所以示也﹔繫辭焉，所以告也﹔定之以吉凶，所以斷也。\n\n12\n易曰﹕「自天佑之，吉無不利。」子曰﹕「佑者助也。天之所助者順也，人之所助者信也﹔履行思乎順，又以尚賢也。是以自天佑之，吉無不利也。」子曰﹕「書不盡言，言不盡意。」然則聖人之意，其不可見乎﹖子曰﹕「聖人立象以盡意，設卦以盡情儰，繫辭焉以盡其言，變而通之以盡利，鼓之舞之以盡神。」乾坤其易之蘊耶﹖乾坤成列而易立乎其中矣﹗乾坤毀則無以見易。易不可見，則乾坤或幾乎息矣﹗是故形而上者謂之道，形而下者謂之器，化而裁之謂之變，推而行之謂之通，舉而措之天下之民謂之事業。是故夫象，聖人有以見天下之賾﹑而擬諸其形容，象其物宜，是故謂之象。聖人有以見天下之動，而觀其會通，以行其典禮。繫辭焉，以斷其吉凶，是故謂之爻。極天下之賾者存乎卦，鼓天下之動者存乎辭，化而裁之存乎變，推而行之存乎通，神而明之存乎其人。默而成之，不言而信，存乎德行。",
  "xiCiSecondHalf": "1\n八卦成列，象在其中矣。因而重之，爻在其中矣。剛柔相推，變在其中矣。繫辭焉而命之，動在其中矣。吉凶悔吝者，生乎動者也。剛柔者，立本者也。變通者，趣時者也。吉凶者，貞勝者也。天地之道，貞觀者也。日月之道，貞明者也。天地之動，貞夫一者也。夫乾，確然示人易矣。夫坤，魁隤然示人簡矣。爻也者，效此者也。象也者，像此者也。爻象動乎內，吉凶見乎外，功業見乎變，聖人之情見乎辭。天地之大德曰生，聖人之大寶曰位，何以守位曰仁，何以聚人曰財，理財正辭禁民為非曰義。\n\n2\n古者包羲氏之王天下也，仰則觀象於天，俯則觀法於地，觀鳥獸之文與地之宜。近取諸身。遠取諸物，於是使作八卦，以通神明之德，以類萬物之情。作結繩而為罔罟，以佃以漁，蓋取諸離。包羲氏沒，神農氏作，斲木為耜，揉木為耒，耒耨之利以教天下，蓋取諸益。日中為市，致天下之民，聚天下之貨，交易而退，各得其所，蓋取諸噬嗑。神農氏沒，黃帝堯舜氏作，通其變使民不倦，神而化之使民宜之。易窮則變，變則通，通則久。是以自天佑之，吉無不利。黃帝堯舜垂衣裳而天下治，蓋取諸乾坤。刳木為舟，剡木為楫，舟楫之利以濟不通，致遠以利天下，蓋取諸渙。服牛乘馬，引重致遠以利天下，蓋取諸隨。重門擊柝以待暴客，蓋取諸豫。斷木為杵，掘地為臼，臼杵之利萬民以濟，蓋取諸小過。弦木為弧，剡木為矢，弧矢之利以威天下，蓋取諸睽。上古穴居而野處，後世聖人易之以宮室，上棟下宇以待風雨，蓋取諸大壯。古之葬者，厚衣之以薪，葬之中野，不封不樹，喪期無數；後世聖人易之以棺槨，蓋取諸大過。上古結繩而治，後世聖人易之以書契，百官以治，萬民以察，蓋取諸夬。\n\n3\n是故易者象也；象也者，像也。彖者，財也。爻也者，效天下之動者也。是故吉凶生而悔吝着也。\n\n4\n陽卦多陰，陰卦多陽。其故何也﹖陽卦奇，陰卦耦。其德行何也﹖陽一君而二民，君子之道也；陰二君而一民，小人之道也。\n\n5\n易曰：「憧憧往來，朋從爾思。」子曰：「天下何思何慮﹖」天下同歸而殊塗，一致而百慮。天下何思何慮﹖日往則月來，月往則日來，日月相推而明生焉。寒往則暑來，暑往則寒來，寒暑相推而歲成焉。往者屈也，來者信也，屈信相感而利生焉。尺蠖之屈，以求信也。龍蛇之蟄，以存身也。精義入神，以致用也。利用安身，以崇德也。過此以往，未之或知也。窮神知化，德之聖也。易曰：「困於石，據於蒺藜。入於其宮，不見其妻。凶。」子曰：「非所困而困焉，名必辱。非所據而據焉，身必危。既辱且危，死期將至。妻其可得見耶﹖」易曰：「公用射隼於高墉之上，獲之無不利。」子曰：「隼者，禽也。弓矢者，器也。射之者，人也。君子藏器於身，待時而動，何不利之有﹖動而不括，是以出而有獲，語成器而動者也。」子曰：「小人不恥不仁，不畏不義，不見利不勸，不威不懲。小懲而大誡，此小人之福也。」易曰：「屨校滅趾，無咎。」此之謂也。善不積不足以成名，惡不積不足以滅身。小人以小善為無益而弗為也，以小惡為無傷而弗去也﹔故惡積而不可掩，罪大而不可解。易曰：「何校滅耳，凶。」子曰：「危者，安其位者也。亡者，保其存者也。亂者，有其治者也。是故君子安而不忘亡，治而不忘亂，是以身安而國家可保也。」易曰：「其亡其亡，繫於苞桑。」子曰：「德薄而位尊，知小而謀大，力小而任重，鮮不及矣。」易曰：「鼎折足，覆公餗，其形渥。凶。」言不勝其用也。子曰：「知幾，其神乎﹗」君子上交不諂，下交不瀆，其知幾乎﹗幾者，動之微，吉凶之先見者也。君子見幾而作，不俟終日。易曰：「介於石，不終日。貞吉。」介如石焉，寧用終日，斷可識矣。君子知微知彰，知柔知剛，萬夫之望。子曰：「顏氏之子，其殆庶幾乎﹗有不善未嘗不知，知之未嘗復行也。」易曰：「不遠復，無祇悔。元吉。」天地絪縕，萬物化醇；男女構精，萬物化生。易曰：「三人行，則損一人；一人行，則得其友。」言致一也。子曰：「君子安其身而後動，易其心而後語，定其交而後求。君子修此三者故全也。危以動，則民不與也。懼以語，則民不應也。無交而求，則民不與也。莫之與，則傷之者至矣。」易曰：「莫益之，或擊之，立心勿恆。凶。」\n\n6\n子曰：「乾坤，其易之門耶﹗」乾，陽物也；坤，陰物也。陰陽合德而剛柔有體，以體天地之撰，以通神明之德。其稱名也，雜而不越。於稽其類，其衰世之意邪﹗夫易，彰往而察來而微顯闡幽，開而當名辨物，正言斷辭，則備矣。其稱名也小，其取類也大。其旨遠，其辭文。其言曲而中，其事肆而隱。因貳以濟民行，以明失得之報。\n\n7\n易之興也，其於中古乎﹖作易者，其有憂患乎﹖是故履，德之基也；謙，德之柄也；復，德之本也；恆，德之固也；損，德之修也；益，德之裕也；困，德之辨也；井，德之地也；巽，德之制也。履和而至，謙尊而光，復小而辨於物，恆雜而不厭，損先難而後易，益長裕而不設，困窮而通，井居其所而遷，巽稱而隱。履以和行，謙以制澧，復以自知，恆以一德，損以遠害，益以興利，困以寡怨，井以辨義，巽以行權。\n\n8\n易之為書也不可遠，為道也屢遷，變動不居，周流六虛，上下無常，剛柔相易，不可為典要，唯變所適。其出入以度，外內使知懼。又明於憂患與故，無有師保，如臨父母。初率其辭而揆其方，既有典常，茍非其人，道不虛行。\n\n9\n易之為書也，原始要終以為質也。六爻相雜，唯其時物也。其初難知，其上易知，本末也。初辭擬之，卒成之終。若夫雜物撰德，辨是與非，則非其中爻不備。噫﹗亦要存亡吉凶，則居可知也。知者觀其彖辭，則思過半矣。二與四，同功而異位；其善不同：二多譽，四多懼，近也。柔之為道不利遠者，其要無咎，其用柔中也。三與五，同功而異位；三多凶，五多功，貴賤之等也。其柔危，其剛勝邪﹖\n\n10\n易之為書也，廣大悉備，有天道焉，有人道焉，有地道焉。兼三才而兩之，故六。六者非它也，三才之道也。道有變動，故曰爻。爻有等，故曰物。物相雜，故曰文。文不當，故吉凶生焉。\n\n11\n易之興也，其當殷之末世，周之盛德邪﹖當文王與紂之事邪﹖是故其辭危。危者使平，易者使傾，其道甚大，百物不廢，懼以終始，其要無咎，此之謂易之道也。\n\n12\n夫乾，天下之至健也，德行恆易以知險。夫坤，天下之至順也，德行恆簡以知阻。能說諸心，能研諸侯之慮，定天下之吉凶，成天下之亹亹者。是故變化云為，吉事有祥。象事知器，占往知來。天地設位，聖人成能，人謀鬼謀，百姓與能。八卦以象告，爻彖以情言，剛柔雜居而吉凶可見矣。變動以利言，吉凶以情遷，是故愛惡相攻而吉凶生，遠近相取而悔吝生，情偽相感而利害生。凡易之情，近而不相得，則凶或害之，悔且吝。將叛者其辭慚，中心疑者其辭枝；吉人之辭寡，躁人之辭多，誣善之人其辭游，失其守者其辭屈。",
  "speakGuas": "1\n昔者聖人之作易也，幽贊於神明而生蓍，參天兩地而倚數，觀變於陰陽而立卦，發揮於剛柔而生爻，和順於道德而理於義，窮理盡性以至於命。\n2\n昔者聖人之作易也，將以順性命之理。是以立天之道曰陰與陽，立地之道曰柔與剛，立人之道曰仁與義。\n\n3\n天地定位，山澤通氣，雷風相薄，水火不相射，八卦相錯。數往者順，知來者逆。是故易逆數也。\n\n4\n雷以動之，風以散之，雨以潤之，日以晅之，艮以止之，兌以說之，乾以君之，坤以藏之。\n\n5\n帝出乎震，齊乎巽，相見乎離，致役乎坤，說言乎兌，戰乎乾，勞乎坎，成言乎艮。萬物出乎震；震，東方也。齊乎巽；巽，東南也。齊也者，言萬物之潔齊也。離也者，明也，萬物皆相見，南方之卦也；聖人南面而聽天，向明而治，蓋取諸此也。坤也者，地也，萬物皆致養焉，故曰：「致役乎坤。」兌，正秋也，萬物之所說也，故曰：「說言乎兌。」戰乎乾；乾，西北之卦也，言陰陽相薄也。坎者，水也，正北方之卦也，勞卦也，萬物之所歸也，故曰：「勞乎坎。」艮，東北之卦也，萬物之所成終而所成始也，故曰：「成言乎艮。」\n\n6\n神也者，妙萬物而為言者也。動萬物者莫疾乎雷，撓萬物者莫疾乎風，燥萬物者莫熯乎火，說萬物者莫說乎澤，潤萬物者莫潤乎水，終萬物始萬物者莫盛乎艮。故水火相逮，雷風不相悖，山澤通氣，然後能變化，既成萬物也。\n\n7\n乾，健也。坤，順也。震，動。巽，入也。坎，陷也。離，麗也。艮，止也。兌，說也。\n\n8\n乾為馬。坤為牛。震為龍。巽為雞。坎為豕。離為雉。艮為狗。兌為羊。\n\n9\n乾為首。坤為腹。震為足。巽為股。坎為耳。離為目。艮為手。兌為口。\n\n10\n乾，天也，故稱乎父。坤，地也，故稱乎母。震一索而得男，故謂之長男。巽一索而得女，故謂之長女。坎再索而得男，故謂之中男。離再索而得女，故謂之中女。艮三索而得男，故謂之少男。兌三索而得女，故謂之少女。\n\n11\n乾為天，為圜，為君，為父，為玉，為金，為寒，為冰，為大赤，為良馬，為老馬，為瘠馬，為駁馬，為木果。\n坤為地，為母，為布，為釜，為吝嗇，為均，為子母牛，為大輿，為文，為眾，為柄，其於地也為黑。\n震為雷，為龍，為玄黃，為，為大塗，為長子，為決躁，為蒼筤竹，為葦，其於馬也為善鳴，為馵足，為作足，為的顙，其於稼也為反生，其究為健，為蕃鮮。\n巽為木，為風，為長女，為繩直，為工，為白，為長，為高，為進退，為不果，為臭，其於人也為寡發，為廣顙，為多白眼，為近利市三倍，其究為躁卦。\n坎為水，為溝瀆，為隱伏，為矯輮，為弓輪，其於人也為加憂，為心病，為耳痛，為血卦，為赤，其於馬也為美脊，為亟心，為下首，為薄蹄，為曳，其於輿也為多眚，為通，為月，為盜，其於木也為堅多心。\n離為火，為日，為電，為中女，為甲冑，為戈兵，其於人也為大腹。為乾卦，為鱉，為蟹，為蠃，為蚌，為龜，其於木也，為科上槁，\n艮為山，為徑路，為小石，為門闕，為果蓏，為閽寺，為指，為狗，為鼠，為黔喙之屬，其於木也，為堅多節，\n兌，為澤，為少女，為巫，為口舌，為毀折，為附決，其於地也，為剛鹵，為妾，為羊。",
  "zaGuas": "乾剛坤柔，比樂師憂，\n臨觀之義，或與或求，\n屯見而不失其居，蒙雜而着，\n震，起也，艮，止也，\n損，益，盛衰之始也，\n大畜，時也，\n無妄，災也，\n萃聚，而升不來也，\n謙輕，而豫怠也，\n噬嗑，食也，\n賁，無色也，\n兌見，而巽伏也，\n隨，無故也，\n蠱則飭也，\n剝，爛也，\n復，反也，\n晉，晝也，\n明夷，誅也，\n井通，而困相遇也，\n咸，速也，\n恆，久也，\n渙，離也，\n節，止也，\n解，緩也，\n蹇，難也，\n睽，外也，\n家人，內也，\n否泰，反其類也，\n大壯則止，遯則退也，\n大有，眾也，\n同人，親也，\n革，去故也，\n鼎，取新也，\n小過，過也，\n中孚，信也，\n豐，多故也，\n親寡，旅也，\n離上，而坎下也，\n小畜，寡也，\n履，不處也，\n需，不進也，\n訟，不親也，\n大過顛也，\n姤，遇也，柔遇剛也，\n漸，女歸待男行也，\n頤，養正也，\n既濟，定也，\n歸妹，女之終也，\n未濟，男之窮也，\n夬，決也，剛決柔也，君子道長，小人道憂也。",
  "baGuas": [
    {
      "name": "乾",
      "code": "111",
      "codeNumber": 7,
      "xiang": "天"
    },
    {
      "name": "兌",
      "code": "110",
      "codeNumber": 6,
      "xiang": "澤"
    },
    {
      "name": "離",
      "code": "101",
      "codeNumber": 5,
      "xiang": "火"
    },
    {
      "name": "震",
      "code": "100",
      "codeNumber": 4,
      "xiang": "雷"
    },
    {
      "name": "巽",
      "code": "011",
      "codeNumber": 3,
      "xiang": "風"
    },
    {
      "name": "坎",
      "code": "010",
      "codeNumber": 2,
      "xiang": "水"
    },
    {
      "name": "艮",
      "code": "001",
      "codeNumber": 1,
      "xiang": "山"
    },
    {
      "name": "坤",
      "code": "000",
      "codeNumber": 0,
      "xiang": "地"
    }
  ]
}